Ministerul Sănătății Vaccinarea anti COVID-19: întrebări și răspunsuri 1) Vaccinul este eficient și pentru tulpina nouă SARS-CoV-2?
Este puțin probabil că răspunsul imun indus prin vaccinare să își piardă complet reactivitatea fața de noile tulpini. Nu există încă suficiente date care să demonstreze eficacitatea vaccinurilor autorizate până acum împotriva tulpinilor nou apărute de SARSCoV-2. Tulpini virale cu unele dintre mutațiile nou raportate (ex. N501Y din tulpinile inițial identificate în UK și Africa de Sud) sunt recunoscute și neutralizate de anticorpii din serul persoanelor vaccinate.
2) Un pacient care a avut COVID-19 mai trebuie vaccinat?
Da. Astfel de persoane au fost incluse în studiile clinice și nu au fost identificate riscuri specifice. Recomandările actuale încurajează vaccinarea pacienților care au trecut prin boala la minimum 4 săptămâni de la primul test PCR pozitiv în cazul pacienților cu forma ușoară și la aproximativ 3 luni în cazul pacienților cu forma moderată, severă sau critică. Cum riscul de reinfectare a persoanelor trecute recent prin boala este destul de mic, aceste persoane pot alege să întârzie vaccinarea pentru 1-3 luni de la testul RT-PCR pozitiv, deși nu există o obligație în acest sens. În cazul pacienților cu COVID-19 tratați cu plasma convalescenta sau anticorpi monoclonali se recomandă întârzierea vaccinării cu 3 luni pentru a nu fi scăzută eficientă.
3) Este sigur să vaccinam pacienți cu boli cronice, boli autoimune sau cancer?
Da. Afecțiunile enumerate mai sus nu reprezintă o contraindicație pentru administrarea vaccinului anti COVID-19.
4) Este sigur să vaccinam paciențele gravide sau cele care alăptează?
Datorită mecanismului de acțiune al vaccinurilor ARNm, CDC considera că este puțin probabil că vaccinarea să prezinte un risc specific pentru femeile gravide. În studiile animale nu au fost identificate efecte dăunătoare asupră sarcinii pentru cele 2 vaccinuri autorizate până acum (Comirnaty și COVID-19 vaccine Modernă). Cu toate acestea datele din studiile umane sunt foarte limitate. Nu se cunoaște dacă vaccinul sau componentele acestuia se secretă în laptele matern, dar EMA nu consideră că ar exista riscuri plauzibile în legătură cu alăptarea. Vaccinarea femeilor însărcinate sau care alăptează ar trebui să țină întotdeauna cont de o analiză individuală risc / beneficiu (ex.
grad de expunere, comorbidități asociate cu evoluția severă a COVID-19). Recomandarea este că aceste persoane să se vaccineze cu avizul medicului ginecolog și supraveghere atentă postvaccinare.
5) Care sunt contraindicațiile relative și absolute pentru vaccinare?
Vaccinul este contraindicat persoanelor cu istoric de reacție alergica severă (anafilactica) la oricare dintre componentele vaccinului sau la prima doză administrată. În cazul persoanelor cu istoric de reacții alergice severe la medicamente sau alte vaccinuri nu este contraindicată vaccinarea, dar se recomandă o supraveghere mai îndelungată (timp de 30 minute) postvaccinare.
6) La cât timp după vaccinare este pacientul protejat împotriva COVID-19?
La 7 zile de la administrarea celei de-a doua doze în cazul BioNTech/Pfizer și 14 zile după a două doză în cazul Modernă putem vorbi despre un nivel maxim de protecție. Anticorpii încep să fie detectabili din ziua 12-14 de la prima doză iar titrul crește semnificativ dupa doză de rapel. Se observă reducerea numărului de persoane infectate și în intervalul dintre cele două doze, dar nu este cunoscută durată sau nivelul protecției după o singură doză.
7) Pacientul poate face COVID-19 de la vaccin ?
Nu. Vaccinul împotriva COVID-19 bazat pe tehnică ARNmesager și nu conține componente ale virusului capabile să declanșeze boală.
8) O persoană vaccinată mai trebuie să poarte mască și să practice distanțarea fizică ?
Da. Nu știm încă dacă o persoană vaccinată se poate infecta și poate transmite mai departe virusul. Până în acest moment, în studiile clinice s-a urmărit dacă vaccinarea previne boală, nu a fost studiat dacă este prevenită și infecția asimptomatică. Încă nu sunt date suficiente despre eficacitatea vaccinurilor COVID-19 pentru prevenția infecției asimptomatice și reducerea transmisiei.
9) Cât durează imunitatea dupa vaccin?
Este încă prea devreme pentru a putea estima durată protecției oferite de vaccinarea împotriva COVID-19. Titrul de anticorpi măsurat la persoanele vaccinate în studiile clinice a fost peste media celui măsurat la persoane trecute prin boală și este de așteptat ca protecția oferită de vaccin să dureze cel puțin la fel de mult că cea de după infecția cu SARS-CoV-2 dar fără riscurile asociate dezvoltării bolii. Durată protecției este încă evaluată în curs de evaluare în studiile clinice.
10) Cine garantează că vaccinurile sunt ținute la temperatura corectă?
În momentul livrării vaccinurilor în centrele de stocare, persoanele responsabile de primirea lor verifica integritatea.
Vaccinurile sunt transportate în cutii speciale de refrigerare cu data-logger (monitorizarea continuă a temperaturii) iar datele de monitorizare pentru toate transporturile sunt arhivate pe termen lung. De asemenea, în centrele de vaccinare fiecare frigider de stocare este prevăzut cu termomentru pentru monitorizarea temperaturii.
11) Este nevoie de bilet de trimitere de la medicul de familie pentru vaccinare?
Nu. Persoanele care doresc să se vaccineze se pot programa fie individual pe platforma de vaccinare, fie prin intermediul medicului de familie sau al medicului curant. Bolnavii cronici cu vârsta sub 65 de ani se pot vaccina în etapa a II-a dar trebuie validați în prealabil în platforma vaccinare-covid.gov.ro de către medicul de familie sau medicul curant.
12) După cât timp trebuie repetat vaccinul?
Nu se poate spune încă pentru cât timp persistă răspunsul imun protector dupa vaccinare. Necesitatea repetării vaccinării depinde și de menținerea eficienței asupră tulpinilor nou identificate iar acest lucru depinde de rata de mutație a virusului.
Prin vaccinarea unui număr mare de persoane se poate reduce circulația virusului și astfel este redusă și rata de mutație a acestuia. Studiile sunt încă în desfășurare și vor fi publicate pe măsură ce există informații clare legate de durată protecției postvaccinale.
13) Pacienții care au primit terapie cu plasma de la convalescent au indicație de vaccinare?
Da. Se recomandă vaccinarea la ~90 de zile de la administrarea terapiei cu plasma a reduce riscul scăderii eficienței vaccinului.
14) Vaccinurile cu ARN mesager modifică ADN-ul uman ?
Nu. ARN-ul mesager nu intră în nucleul celulei (acolo unde se află ADN-ul) și are structura și compoziția chimică diferită de ADN. Prin urmare, ARNm nu poate fi încorporat în genomul uman. Procesul de producție al proteinei Spike necesară dezvoltării ulterioare de anticorpi are loc în citoplasma, la nivelul ribozomilor - sediul sintezei proteice - și nu în nucleu. ARN-ul mesager conținut de vaccin este doar “scrisoarea trimisă” temporar, care este distrusă dupa ce a fost citită la fel ca miile de molecule de ARN mesager proprii celulei.
15) Pacienții care suferă de alergii alimentare se pot vaccina împotriva COVID-19?
Da. Conform CDC, pacienții cu istoric de alergii ușoare și moderate pot fi vaccinați. Persoanele care au antecedente de anafilaxie la alimente, la medicamente, înțepături de insecte etc.
pot fi vaccinate împotriva COVID-19 atât timp cât nu sunt cunoscute a fi alergice la unul dintre componentele (excipienții) vacinului. În aceste situații se recomandă ca măsură de precauție monitorizarea mai îndelungată postvaccinal (30 minute).
16) Pacienții care au avut reacție cutanată urticariană localizată la prima doză de vaccin pot primi a două doză ?
Da. Vaccinul nu este contraindicat persoanelor care au avut erupție cutanată dupa prima doză dar nu au asociat alte simptome care să indice o reacție anafilactica care să pună în pericol viața.
17) Un pacient alergic la polen și streptomicina care a făcut șoc anafilactic la antibiotic în trecut se poate vaccina?
Conform EMA, istoricul de reacții alergice la orice alt vaccin sau orice terapie injectabilă fără legătură cu substanțele incluse în vaccinurile pe bază de ARNm împotriva COVID-19 nu reprezintă o contraindicație de vaccinare. Totuși, se impun măsuri de precauție speciale pentru aceste persoane, respectiv informarea/ sfătuirea acestora cu privire la eventualele riscuri ale dezvoltării unei reacții alergice severe și supravegherea mai îndelungată (30 minute) a pacienților cu acest istoric.
18) Pacienții care primesc tratament anticoagulant se pot vaccina?
Pacienții sub terapie anticoagulantă nu au contraindicație de vaccinare. În funcție de tipul de medicație utilizată și de dozaj se recomandă totuși consultarea medicului curant pentru a stabili dacă terapia administrată poate fi întreruptă / modificată pentru un timp scurt în vederea vaccinării. Pentru detalii, consultați recomandarea comisiei de specialitate pentru boli cardiovasculare. Vaccinarea este recomandată, cu administare lentă intramusculară, urmată de aplicare locală a unei presiuni ferme fără ca zona de injectare sa se maseze.
19) Cu ce fel de ac este indicat să se realizeze vaccinare anti COVID-19?
Diametrul acului recomandat pentru administrarea intramusculară a vaccinului este între 22G și 25G. În cazul pacienților care primesc tratament anticoagulant se recomandă utilizarea acelor cu diametru mai mic, de 23G sau 25G pentru a reduce riscul de apariție a unui hematom intramuscular. În ceea ce privește masajul, acesta nu e indicat, ci numai o presiune ușoară a locului respectiv pentru o perioadă scurtă de timp.
20) În a doua etapă a vaccinării exista posibilitatea prioritizării pacienților care au vârstă peste 65 de ani plus alte comorbidități ?
Nu există asemenea subprioritizări în cadrul etapei a II-a.
Medicul de familie poate decide să programeze prioritar aceste persoane din lista lor de pacienți.
21) Pacienții cu sindrom coronarian acut STEMI sau NonSTEMI, disecție acută de aortă, se pot vaccina ?
Da. Vaccinul este indicat la aproximativ o lună de la episodul acut coronarian.
22) Exista posibilitatea ca vaccinul să determine apariția unui cancer în viitor ?
Nu. Vaccinarea nu poate determina apariția unei neoplazii.
Moleculele de ARNm exista în mod normal în corpul nostru, ele sunt prezente încă de la naștere și sunt implicate în producția de proteine necesare formării țesuturilor și organelor. Pe scurt, ARN-urile mesager pe care le avem în mod normal în organism sunt indispensabile formării noastre și diferențierii țesuturilor din care suntem alcătuiți. ARN-ul mesager conținut de vaccin nu poate interfera cu ADN-ul uman astfel încât să determine apariția unor neoplazii.
23) Vaccinul poate afecta fertilitatea?
În studiile efectuate pe model animal, cu administrarea repetată a vaccinului înainte de fertilizare și în timpul perioadei gestationale nu au fost identificate efecte asupra fertilității, gestației, dezvoltării embrio-fetale și a dezvoltării post partum pana în perioada de ablactare.
24) dacă un pacient a fost diagnosticat cu infecție SARS CoV2 dupa prima doză de vaccin, mai poate fi vaccinat ?
Persoanele care au primit prima doză de vaccin și ulterior au fost diagnosticate cu COVID-19, pot primi cea de-a doua doză de vaccin dacă aceștia au depășit fază activă de boală, respectiv dacă simptomatologia s-a remis iar sindromul inflamator a devenit absent.
25) Paciențele pot încerca să rămână însărcinate dupa ce au făcut vaccinul ?
Da. Doar în cazul vaccinării cu vaccinuri cu virusuri vii atenuate se recomadă o perioadă de minim 4 săptămâni până la concepție.
În cazul vaccinurilor BioNTech-Pfizer și Modernă nu există contraindicație în acest sens.
26) dacă un pacient ia antibiotic profilactic în vederea unor extracții dentare nesoldate cu reacție inflamatorie ulterioară, se poate vaccina ?
Da. Dacă nu există reacție inflamatorie locală sau complicații survenite în urma extracției, că de exemplu abcese dentare/ febră, vaccinul nu este contraindicat.
27) Un pacient este alergic la Ibuprofen. Este recomandat ca înainte sau după vaccin sa ia un antialergic (antihistaminic) ?
Indicația medicației antialergice (antihistaminice) va fi stabilită de către medicul alergolog și se recomandă doar în cazul dezvoltării unei reacții alergice postvaccinale. Nu se recomandă utilizarea medicamentelor profilactic.
28) dacă un pacient a fost diagnosticat cu COVID-19, este asimptomatic însă cu sindrom inflamator biologic minim evidențiat în analizele de laborator, există indicație de vaccinare?
Vaccinarea se recomandă la o lună după vindecarea formelor ușoare de COVID-19. Vaccinul este recomandat persoanelor care nu sunt în faza activă a bolii, respectiv în cazul persoanelor asimptomatice și cu sindrom inflamator absent.
29) În cazul în care postvaccinare pacientul dezvolta mialgii și cefalee cum ne putem da seama dacă acestea fac parte din tabloul de reacții adverse ușoare sau pot indică o infecție cu SARS CoV-2 ?
Atât mialgiile cât și cefaleea au fost reacții adverse citate postvaccinare. Într-un context epidemiologic (contact direct cu caz confirmat) sau dacă simptomatologia se menține la 48 de ore post vaccinare, este indicată testarea RT PCR SARS-CoV-2.
30) Cum pot identifica faptul că un pacient a trecut de faza acută a bolii și este pregătită pentru vaccinare?
Remiterea simptomatologiei inițiale, cât și a sindromului inflamator biologic (dacă a existat la momentul inițial), sunt semne care pot indică depășirea fazei acute a infecției.
31) După cât timp post-vaccinare se poate face titrare cantitativa a anticorpilor anti SARS CoV-2 pentru a ști dacă vaccinul a fost eficient?
Deși nu este necesară titrarea anticorpilor poate fi efectuată la minimum o săptămână după a două doză de vaccin. Trebuie ținut cont de faptul că doar testarea anticorpilor anti-Spike este relevanță pentru evaluarea răspunsului la vaccinare, anticorpii anti-NC putând fi folosiți în continuare pentru a determina infecția anterioară cu SARS-CoV-2.
32) Exista posibilitatea că pacienții să nu dezvolte anticorpi în urma vaccinării ?
Pacienții cu imunodeficiențe sau imunosupresie severă cauzată de o boală sau de tratament ar putea prezenta un raspuns diminuat la vaccinare, mergând până la absența totală a răspunsului în anticorpi. Nu există contraindicații în privința vaccinării acestor pacienți.
Pentru a veni în întâmpinarea întrebărilor cadrelor medicale și ale pacienților, Ministerul Sănătății a solicitat comisiilor de specialitate din cadrul Ministerului puncte de vedere cu privire la patologiile cronice specifice și interacțiunea acestora sau a terapiei specifice administrate cu procesul de vaccinare.
În paginile următoare găsiți răspunsurile comisiilor de specialitate.
Vaccinarea în cazul pacienților cu alergii Punct de vedere al Comisiei de alergologie și imunologie clinică a Ministerului Sănătății 
Vaccinarea de tip ARNm COVID-19 poate fi indicată la pacienții cu alergii alimentare, respiratorii și alte alergii nelegate de cele menționate la contraindicații.
• Pacienții care suferă de rinită alergica sau astm nu prezintă risc mai mare la vaccinare (acest mesaj trebuie să fie clar menționat pentru a oferi pacienților încredere).
• Excluderea generalizată a pacienților alergici de la vaccinare din cauza alergiilor care nu au legătură cu componentele vaccinurilor nu trebuie promovată deoarece ar avea un impact negativ asupra atingerii obiectivului imunizării colective.
Beneficiile vaccinării depășesc clar riscul dezvoltării unei forme severe de COVID-19, ținând cont de faptul că mai mult de 30% din populație suferă de afecțiuni alergice, conform recomandărilor EAACI-ARIA.
 Atenționări și precauții speciale la pacienții cu istoric de anafilaxie de orice cauză sau istoric de reacții alergice imediate la alte vaccinuri sau medicamente injectabile (excepție fiind contraindicațiile de mai jos legate de hipersensibilitatea la substanță activă a vaccinurilor sau la excipienți, inclusiv polietilenglicol sau analog).
! Din motive de siguranță, la administrarea de vaccin ARNm COVID-19 trebuie să fie întotdeauna rapid disponibil tratament pentru anafilaxie, inclusiv adrenalină î.m., conform procedurii de lucru CNCAV, și supraveghere adecvată la acești pacienți timp de 30 minute, în caz de reacție de tip anafilactic dupa administrarea vaccinului.
Contraindicații ale vaccinării de tip ARNm COVID-19: • hipersensibilitate la substanță activă sau la oricare dintre excipienții vaccinului ARNm
Covid 19 • anafilaxie la o doză de anterioară de vaccin de tip ARNm COVID-19.
N.B. Recomandările alergologice internaționale legate de vaccinarea de tip ARNm sunt supuse revizuirii de catre forurile acreditate pe masura acumulării de date! 
Vaccinarea în cazul pacienților cu neoplazii maligne solide Punct de vedere al Comisiei de oncologie a Ministerului Sănătății 
Cât sunt de inofensive sau cât sunt de eficiente primele vaccinuri anti - COVID-19 la pacienții oncologici, nu se poate răspunde cu siguranță în momentul prezent. Același lucru este valabil și în ceea ce privește compatibilitatea dintre vaccinurile aprobate pentru COVID-19 și diferitele terapii adresate bolii neoplazice maligne, precum: chimioterapia, tratamentul țintit molecular, sau inhibitorii punctelor de control, așa zișii inhibitorii “Checkpoint” - urilor. Însă, foarte important de cunoscut este faptul că, persoanele al căror sistem imun este foarte suprimat, secundar bolii neoplazice sau al terapiei antineoplazice nu se regăsesc printre probanții studiilor de faza clinică desfășurate în vederea aprobării administrării acestor vaccinuri, experții plecând de la premiza că, în cazul persoanelor cu un sistem imun suprimat sau afectat, vaccinurile prezintă numai o acțiune redusă. Obiecții legate de siguranță acestor vaccinuri nu au fost însă exprimate de agenția europeană a medicamentului (EMA).
Cu alte cuvinte, decizia administrării sau nu, a vaccinului anti COVID-19, precum și a momentului administrării acestuia la pacientul oncologic este una individuală, care trebuie luată de pacient împreună cu medicul oncolog al acestuia.
Factori de risc pentru dezvoltarea unei infecții cu COVID-19 la pacientul oncologic La pacienții oncologici trebuie înainte de toate a diferenția riscul dezvoltării unei infecții cu Covid de riscul prezentării unei evoluții severe a acesteia. În general pacientul neoplazic prezintă un risc semnificativ mai mare pentru dezvoltarea unei pneumonii în cazul unei infecții cu virusuri respiratori, comparativ cu persoanele sănătoase.
În ceea ce privește severitatea infecției cu COVID-19 dezvoltată de pacientul neoplazic, aceasta s-a asociat în studiile literaturii medicale cu o rata de mortalitate semnificativ mai mare comparativ cu cea constată la pacientul fara boală neoplazică.
Factorii de risc ce determină o evoluție severă a infecției cu SARS-CoV-2, respectiv o rată a mortalității crescută la pacientul neoplazic pot fi clasificați astfel: • Factori generali: vârstă avansată, sexul masculin, indice ECOG crescut, comorbiditatea asociată, fumatul, persoane cu defecte imune dobândite.
• Factori care țin de boală malignă: boală neoplazică în antecedente, neoplaziile hematologice, cancerul pulmonar, boala neoplazică malignă activă, boala neoplazică în stadiul metastazat ( Stadiul IV), administrarea terapiei antineoplazice în săptămânile premergătoare manifestării bolii Covid - 19, limfocitopenia • Factori de risc genetici: polimorfismul genelor ACE2 și TMPRSS2 (proteinele cu care SARS - CoV - 2 se fixează pe celulă gazdă), polimorfismul proteazelor celulare, HLA clasa ÎI, alte polimorfisme ale genelor de raspuns imun, grupa sanguine A.
Societățile Americane și Europene de Oncologie Medicală recomandă vaccinarea anti - Covid - 19 în cazul: pacienților cu boli maligne hematologice, în special leucemii acute și cronice - pacienților cu limfoame maligne - pacienților cu tumori solide aflate în stadiul evolutiv avansat, a căror boala nu se află în remisiune sau a caror remisiune are o durată mai mică de 5 ani - pacienților aflați sub tratament sistemic antineoplazic (excepție fac pacienții aflați exclusiv sub hormonoterapie).
Acești pacienți se încadrează însă, în ciuda evoluției severe a bolii COVID-19 pe care ar putea -o dezvoltă, numai în categoria a 3-a de grupă de vaccinare, grupă cu prioritate crescută.
Vaccinul anti - COVID-19poate oferi o protecție scăzută la pacienții imunosuprimati.
Nu există însă date conform cărora , substanța folosită în cazul vaccinării anti - COVID-19sa se fi asociat la pacientul neoplazic cu efecte adverse.
Având în vedere rata de mortalitate crescută asociată pacientului neoplazic care dezvoltă o infecție cu SARS-CoV-2 se recomandă protecția prin vaccin anti - COVID-19 a pacienților aflați înaintea, sub sau în urma administrării chimioterapiei, a unei terapii țintite monoclonal și/sau terapii cu inhibitori ai ckeck - point-urilor ciclului celular.
Precauții ale administrării vaccinului anti - COVID-19 trebuie avute în cazul asocierii trombocitopeniei sau al tratamentului anticoagulant la pacientul neoplazic, având în vedere administrarea intramusculară a vaccinului.
De asemenea trebuie cântărit beneficiul efectului așteptat în urma vaccinării comparativ cu riscul prezentat de un pacient cu reacții anafilactice în antecedente.
Amânarea sau anularea unei terapii specifice bolii neoplazice maligne în cazul unui diagnostic de boală malignă la o persoană care dezvoltă o infecție cu SARS-CoV-2 trebuie să țină cont de următoarele criterii: - Obiectivul terapeutic : se poate amâna tratamentul specific atunci cand obiectivul terapeutic nu este unul curativ - Statusul bolii neoplazice maligne: se poate amâna tratamentul specific în cazul unei boli cu evoluție cronică, bine stăpânita - Riscul redus al unei recidive poate permite amânarea efectuării unui tratament specific - Terapia imunosupresoare: în acest caz, riscului dezvoltării unei imunosupresii ține cont de intervalul potențial corelat cu dezvoltarea unei neutropenii - la peste o săptămână de la administrea tratamentului specific, sub o săptămână sau, nu există corelație.
Se admite însă faptul că, tratamentul efectiv al bolii neoplazice maligne este mult mai important pentru supraviețuirea pacientului decât măsurile preventive exagerate, în sensul întreruperii sau amânării acestuia.
Durată măsurilor de precauție, respectiv întreruperea terapiei specifice la un pacient oncologic care a dezvoltat boală COVID-19 ține pana la dispariția simptomelor corelate cu infecția virală, respectiv pana la testarea negativă a pacientului.
În concluzie, putem afirmă faptul că decizia administrării unuia din cele 2 vaccinuri aprobate pana în prezent de Agenția Europeană a Medicamentului, pe baza mRNA - Covid - 19 rămâne o decizie, care se ia individual de catre pacietul neoplazic împreună cu medicul oncolog curant și, nu în ultimul rând se merită a sublinia faptul că nici boală neoplazică și nici tratamentul specific acestui diagnostic nu reprezintă o contraindicație pentru administrea vaccinului anti COVID-19.
Vaccinarea în cazul pacienților cu patologii hematologice Punct de vedere al Comisiei de hematologie a Ministerului Sănătății 
Pacienții cu patologie hematologică au indicație de vaccinare.
Majoritatea acestora se încadrează în grupele prioritare pentru vaccinare.
A. Considerente teoretice în ceea ce privește vaccinarea pacientului hematologic: Două vaccinuri (Comirnaty - produs Pfizer-BioNTech și COVID-19 Vaccine Modernă) au primit autorizația condiționată de punere pe piața de la Agenția Europeană a Medicamentului.
Metodele convenționale prin care un vaccin induce un raspuns imun la persoana căruia i-a fost administrat include administrarea unui virus inactiv sau proteine virale recombinate cu scopul dezvoltării imunității. Metodele mai noi includ vaccinarea cu un adenovirus atenuat la care s-a anulat funcția de replicare și care conține proteină spike a SARS-CoV-2, precum și vaccinurile bazate pe ARN mesager care codifică proteină spike a SARS-CoV-2. Conform studiilor effectuate pana în prezent, vaccinurile obținute au la bază atât răspunsurile imune umorale cât și cele celulare. Provocările care au existat în ceea ce privește realizarea unui vaccin SARS-CoV-2 au inclus atât fabricarea la scară largă a acestora, cât și asigurarea distribuției, a condițiilor optime de depozitare, reconstituire și administrare, în special pentru vaccinurile pe bază de nano-particule lipidice de ARN mesager, care necesită temperaturi scăzute pentru conservarea adecvată a vaccinului. Vaccinurile obținute până în prezent necesită doua inoculări separate la interval de trei până la patru săptămâni.
În ciuda faptului că mai mulți candidați la vaccin au fost înrolați în studii clinice de faza 2/3, niciun studiu clinic actual pentru un vaccin COVID-19 nu a inclus pacienți imunocompromiși. Astfel, eficacitatea și siguranța unui vaccin SARS-CoV-2 nu a fost stabilită pe diferitele populații de pacienți imunocompromiși. Pentru a genera imunitate protectoare optimă dupa vaccinare - este necesar ca imunitatea gazdei sa fie intactă, în special cea generată de celulele specializate în prezentarea antigenelor, ulterior de activarea limfocitelor B și Ț și generarea de anticorpi de catre limfocitele B plasmatice. Prin urmare, pacienții imunoscompromisi (gazdele care nu au celule imune adaptative funcționale) pot fi în imposibilitatea de a genera un raspuns imun complet protector la un vaccin SARSCoV-2.
Imunosupresia poate fi cauzată de o boală sau de tratament și în această categorie de pacienți sunt incluși pacienții imunosupresati postchimioterapie, pacienții care efectuează radioterapie, pacienții care efectuează transplant de celule stem hematopoietice, pacienții cu mielom multiplu sau boli genetice care afectează sistemul imun, boli ale complementului (SCID), pacienții care primesc tratament imunosupresor sau tratament imunomodulator biologic. Este considerat imunosupresat orice pacient cu istoric de patologie hematologică malignă precum leucemie, limfom, mielom.
Următoarele populații de pacienți imunocompromiși ar putea avea un raspuns atenuat sau absent la vaccinurile SARS-CoV-2 (răspuns imunologic suboptim la vaccinare): -  Imunodeficiențe primare și secundare care implică imunitate adaptativă; -  Splenectomie sau asplenie funcțională (de exemplu, siclemie); -  Terapii țintite împotriva limfocitului B (de exemplu, blocarea prin anticorpi monoclonali anti CD20 sau anti CD22, agenți bispecifici precum Blinatumomab, terapii celulare precum CAR-T direcționate împotriva CD19 sau CD22, inhibitori BTK); -  Terapii țintite împotriva limfocitului Ț (de exemplu, inhibitori de Calcineurină, Globulina antitimocitara, Alemtuzumab); -  Corticosteroizii în doze mari (20 mg per doză sau > 2 mg/kg/zi prednison zilnic sau echivalent);  -  Transplantul de celule hematopoietice (HCT), în special în primele 3-6 luni după transplant de celule stem hematopoietice -  Imunitate aberantă subiacentă (de exemplu, boala grefacontra-gazdă (GVHD), respingerea grefei, reconstituirea imuna absența sau incompletă, neutropenia <500/μL, limfopenia <200/μL.
Riscurile și beneficiile pentru pacienții imunocompromiși care primesc un vaccin SARS-CoV-2 trebuie cântărite de la caz la caz, luând în considerare incidența infecției în comunitate. Majoritatea experților recomandă vaccinarea atât timp cât vaccinul este sigur pentru utilizare, chiar dacă rata de protecție așteptată este mai mică decât populația generală.
Important, vaccinarea nu schimbă comportamentele de precauție necesare, cum ar fi purtarea măștii, distanțarea socială și igienă frecventă a mâinilor. Vaccinarea antigripală trebuie administrată, de asemenea, pacienților imunocompromiși pentru a reduce povara infecției gripale și a posibilei co-infecții cu SRAS-CoV-2. În cele din urmă, toți lucrătorii din domeniul sănătății și persoanele de contact din gospodărie ar trebui să primească un vaccin SARS-CoV-2 atunci când este disponibil pentru a ajuta la protejarea pacienților imunocompromiși, similar cu recomandările pentru gripă.
Pacienții care primesc chimioterapie sau imunosupresie vor primi vaccinul sub recomandarea medicului curant care va decide dacă acesta i se poate administra în siguranță și care este momentul oportun vaccinării.
Toate persoanele vaccinate trebuie supravegheate cel putin 15 minute după vaccinare; pentru eventualele reacții adverse tardive, eventual cele locale, pacientul trebuie să ia legătura cu medicul curant.
Dacă pacienții imunocompromiși au fost infectați anterior cu SARS-CoV-2 sau nu, acest lucru nu trebuie să afecteze decizia de vaccinare. Deși se anticipează o oarecare imunitate în urma infecției cu SARS-CoV-2, aceasta imunitate poate fi insuficiență sau poate scădea, în special la persoanele imunocompromise.
B. Considerente practice în ceea ce privește vaccinarea pacientului cu diferitele patologii hematologice: Comitetul mixt de vaccinare și imunizare (JCVI) a stabilit ca fiind prioritare pentru vaccinare, persoanele expuse riscului, inclusiv cele care sunt definite ca fiind extrem de vulnerabile din punct de vedere clinic. Consensul este că, în general, pentru pacienții hematologici, beneficiile vaccinului depășesc cu mult orice efectele secundare potențiale ale vaccinului și riscurile asociate cu infectarea cu SARS-CoV-2.
B. 1. TULBURĂRILE DE COAGULARE Tulburările ereditare de coagulare nu cresc riscul de a dobândi COVID-19 și astfel pacienții cu aceste condiții pot fi vaccinați conform programului național. Vaccinul în sine nu prezintă probleme suplimentare de siguranță pentru acești pacienți, dar calea de administrare intra-musculară poate crește riscul de sângerare la locul injectării. Deocamdată nu există dovezi că vaccinul poate fi administrat eficient pe calea subcutanată.
-  Pacienții cu hemofilie severă în profilaxie cu factor concentrat trebuie să aibă doză profilactică normală înainte de vaccinare.
-  Pacienții cu tulburări ușoare sau moderate ale coagulării pot face, în general, o injecție intra-musculară fără niciun tratament hemostatic. Dacă există vreo incertitudine, trebuie solicitat sfatul coordonatorul centrului de hemofilie.
-  Cei tratați cu emicizumab pot fi vaccinați fără niciun tratament suplimentar dacă sunt controlați terapeutic, deoarece acesta fiind un status similar cu hemofilia moderată -  Alți pacienți care nu se încadrează în aceste categorii ar trebui să fie tratați individual.
Pentru vaccinare ar trebui să se utilizeze un ac fin (23-25 G), urmat de o presiune fermă aplicată la locul injectării, dar fără frecare pt cel putin 2 minute; pacientul trebuie informat despre riscul formării unui hematom în urma procedurii de vaccinare.
B. 1. 1 PACIENȚII CU TERAPIE ANTICOAGULANT sau ANTIPLACHETARA 
La această categorie de pacienți se aplică aceași imunizare prin calea intramusculară, dar pacienții cu tulburări de coagulare au risc crescut de sângerare la locul injectării.
-  Pacienții cu anticoagulare de intensitate standard cu warfarina (INR țintă 2.0 - 3.0) pot primi injecții intramusculare atâta timp cât cel mai recent INR este <3.0. Nu este nevoie de un control INR suplimentar înainte de vaccinare.
-  Pacienții aflați în tratament de întreținere cu anticoagulante orale directe, heparina terapeutică cu greutate moleculară mică sau fondaparinux pot întârzia doză în ziua vaccinării până după injecția intramusculară, dar nu trebuie să rateze nicio doză.
-  Pacienții tratați cu tratament antiplachetar cu un singur agent (de exemplu, aspirină sau clopidogrel) pot continua administrarea acestor medicamente fără nicio ajustare.
-  Pacienții cu tratament antitrombotic de intensitate mai mare, de exemplu warfarina cu INR țintă> 3,0 sau medicamente antitrombotice duale, ar trebui să fie tratați individual. Pentru pacienții cu interval mai mare, sugeram ca INR este <4,0.
Riscul de formare a hematomului trebuie redus prin aplicarea unei presiuni ferme la locul injecției timp de cel putin 5 minute după aceea.
B.2. AFECȚIUNI HEMATOLOGICE AUTOIMUNE ÎN TRATAMENT CU IMUNOSUPRESOARE Pacienții care primesc agenți imunosupresori, inclusiv Rituximab, ciclofosfamida, micofenolat mofetil sau steroizi (prednisone 20mg pe zi sau mai mult, timp de o lună) sunt considerate ca fiind clinic extrem de vulnerabile și ar trebui încurajate să primească vaccinul în grupele prioritare de vaccinare.
B.3. HEMOGLOBINOPATII ȘI ANEMII CONGENITALE RARE -  Din această categorie fac parte adulții cu anemie falciforma, un număr mic de copii cu complicații severe ale anemiei falciforme, pacienții cu talasemie și cei cu anemii rare moștenite cu încărcare de fier severă.
-  Pacienții care primesc vaccin antigripal anual datorită disfuncții splenice sau aspleniei sunt incluși în primele grupe de risc. Acesta include și talasemia, anemiile rare moștenite la pacienții splenectomizati.
B.4. TRANSPLANTUL DE CELULE STEM HEMATOPOIETICE: Pe scurt, luând în considerare dovezile pentru vaccinurile actuale și avizul experților se recomandă: -  Pacienții cu transplant de cellule stem hematopoietice pot fi vaccinați COVID-19 dupa 3-6 luni după HSCT cu vaccinurile disponibile și înregistrate, atâta vreme cât nu sunt vaccinuri viu-atenuate sau conțin vectori virali (în funcție de rata de transmitere în societate: rata mare de transmitere - la 3 luni posttransplant; rata mică de transmitere - la 6 luni posttransplant) -  Vaccinarea COVID-19 vă fi prioritară fața de alte vaccinuri postranplant -  Pacienții cu GvHD pot fi vaccinați, cu excepția pacienților cu GVHD acută, necontrolată de grad III-IV.
-  Personanul medical, ca și apartinatorii care îngrijesc pacienții cu transplant de celule stem, se recomandă a fi vaccinați -  Durată protecției este încă necunoscută, dar este posibil să fie mai scurtă la pacienții cu imunosupresie, față de persoanele sănătoase, așa cum a fost demonstrate la alte vaccinuri.
B.5. LIMFOAMELE MALIGNE Pacienții cu limfom malign pot avea anumite grade de imunosupresie în funcție de tipul de limfom și de terapiile administrate. Acest lucru are implicații pentru strategia de vaccinare și decizia terapeutică. Nu există date disponibile privind siguranța și eficacitatea vaccinării în rândul pacienților imunosupresati așa cum am văzut anterior. Cu toate acestea nu există vreun motiv să credem că vaccinurile obținute prin tehnică ARN mesager/cele inactive ar fi nesigure în aceast caz.
În ceea ce privește eficacitatea clinică, este rezonabil să presupunem că pacienții cu depletie /disfuncție celule B tind mai de grabă sa aiba răspunsul umoral afectat, în timp ce pacienții cu depletie/disfuncție de celule Ț tind să aibă răspunsul celular afectat și totodată un raspuns umoral afectat datorită pierderii funcției celulelor Ț helper.
Pe baza considerentelor actuale de siguranță/beneficii și în absență datelor sau a îndrumării contrare, recomandăm ca toți pacienții cu limfom să primească un vaccin anti COVID-19 (cu excepția cazului în care este contraindicat în mod explicit), acceptând faptul că aceștia nu vor obține o protecție completă dacă există defecte preexistențe în răspunsurile imunității umorale/celulare. Pentru acești pacienți este foarte importantă și vaccinarea contactilor apropiați. Se mențin totodată recomandările de distanțare socială.
-  Implicațiile în ceea ce privește tratamentul LIMFOMULUI - medicamente precum Bendamustina și Rituximabul folosite în tratamentul limfoamelor dau depletie de limfocite Ț, respectiv limfocite B, dar în același timp îmbunătățesc controlul bolii pe termen lung. Luând în considerare acest aspect, precum și efectele tratamentului asupră răspunsului imun celular precum și a celui umoral dat de vaccinarea COVID-19 trebuie luate în considerare toate aceste aspecte și discutat cu pacienții posibilitatea asocierii altor tratamente în vederea maximizării supraviețuirii fara progresie și minimizării toxicității legate de tratament.
-  Momentul vaccinării Covid-19 - acolo unde este posibil, vaccinarea ar trebui să fie programată cu cel puțin 2 săptămâni înaintea inițierii oricărui tratament imunosupresiv. Pentru pacienții care au primit deja tratament imunosupresiv, avantajele și dezavantajele întreruperii tratamentului sau întârzierea vaccinării în vederea recuperării imunității necesită evaluarea fiecărui caz în parte și decizia medicului currant.
B.6. Leucemia Limfatica Cronică Pacienții cu Leucemie limfatica cronică indiferent de stadiul bolii (inclusiv cei aflați în stadiul de monitorizare) au un anumit grad de imunosupresie. Deși studiile publicate nu au inclus pacienții imunosupresati sau pe cei care urmează tratament imunosupresor, nu sunt dubii în ceea ce privește siguranță administrării vaccinului. Eficacitatea vaccinării pacienților cu LLC tinde să fie însă semnificativ compromisă. Acești pacienți sunt sfătuiți să se vaccineze doar cu vaccinuri atenuate sau pe baza pe ARN mesager.
B.7. MIELOMUL MULTIPLU Pacienții cu mielom multiplu au o vulnerabilitate foarte mare datorită vârstei (vârsta medie de diagnostic fiind de 70 de ani), a bolii și a tratamentului specific asociat cu imunosupresie.
Totodată utilizarea unor doze mari de steroizi în asociere cu agenți care pot cauza sau chiar exacerba panhipogamaglobulinemia (ex. Daratumumab) poate crește și mai mult vulnerabilitatea acestor pacienți. În Mielomul multiplu se recomandă doar vaccinurile atenuate sau pe baza pe ARNmesager și sunt contraindicate cele pe bază de virus viu.
În prezent nu există date specifice de siguranță sau eficacitate ale vaccinului Pfizer/BioNTech COVID-19 la pacienții cu mielom multiplu sau tulburări conexe, inclusiv amiloidoza sau MGUS.
Având în vedere vulnerabilitatea acestor pacienți, se recomandă vaccinarea acestora (cu excepția cazului în care există contraindicații specifice) în mod corespunzător grupurile prioritare, deoarece beneficiile vor depăși în mod semnificativ orice riscuri. Pacienții care au primit un transplantul de celule stem trebuie să urmeze îndrumările specific acestei categorii.
B.8. SINDROMUL MIELODISPLAZIC Majoritatea pacienților cu SMD ar trebui să primească vaccinul: -  Toate subtipurile de SMD indiferent de vârstă; -  Toate grupele de risc IPSS și IPSS-R; -  Pacienții cu SMD în perioada de “watch and wait” sau în tratament efectuat în antecedente; -  Pacienții cu SMD din studiile clinic cu acordul coordonatorului de studiu.
Precauții la pacienții cu SMD în ceea ce privește vaccinul: -  pacienții cu o alergie severă cunoscută; -  pacienții care poartă un EPI-PEN; -  pacienții cu un număr scăzut de trombocite care pot sângeră la locul injectării. Pentru a reduce acest risc, este recomandat ca numărul de trombocite sa fie de 30 x 109/l sau mai mare și se recomandă aplicarea presiunii la locul injectării pe o durată de 5minute. Cei care efectuează în mod regulat transfuzii de trombocite trebuie vaccinați după efectuarea unei transfuzii. Dacă numărul de trombocite este mai mic de 30 x 109/l iar pacientul nu efectuează în mod regulat transfuzii de trombocite, ar trebui să discute cu hematologul înainte de a se vaccina.
B.9. ASPLENIE ȘI DISFUNCȚII ALE SPLINEI Asplenia și disfuncțiile splinei reprezintă una din categoriile prioritare de vaccinare, reprezentând o grupă de pacienți cu risc înalt.
În această categorie intră patologiile care ar putea duce la disfuncție splenica precum: anemie falciforma, talasemie majoră, sindrom celiac sau pacienții splenectomizati. În aceste grupuri medicul specialist evaluează riscul de apariție al exacerbărilor patologiilor asociate precum și riscul de a dezvolta o formă severă de COVID-19.
B.10. NEOPLAZIILE MIELOPROLIFERATIVE În cazul pacienților cu neoplazii mieloproliferative în tratament specific bolii, administrarea vaccinului anti COVID-19 nu reprezintă o contraindicație. Pacienții ce urmează tratament anticoagulant, de exemplu, warfarina, rivaroxaban, apixaban etc., vor fi monitorizați conform recomandărilor de mai sus.
B.11. ANEMIA APLASTICĂ Ghidurile actuale ASH COVID-19 și cele care vizează anemia aplastică arăta că riscul versus beneficiu ar favoriza administrarea vaccinului, în special la cei cu riscuri suplimentare pentru a dezvolta forme severe de COVID-19 (vârstă, obezitate, alte comorbidități asociate cu risc crescut).
Nu există date privind eficacitatea la pacienții imunosupresati și este posibil ca acești pacienți, în termen de 6 luni de la inițierea ATG/CSA sa nu poată dezvolta o imunitate adecvată în urma efectuării vaccinului. Pacienții cu anemie aplastică ce rămân pe tratament CSA mai mult de 6-12 luni după tratamentul ATG pot dezvolta imunitate în urma efectuării vaccinului.
CONCLUZII: - pacienții hematologici (inclusiv leucemiile acute) nu au contraindicație pentru vaccinarea anti COVID-19 prin afecțiunea hematologică dar încă nu există experiență legată de eficacitate; - decizia de vaccinare se ia de la caz la caz împreună cu medicul curant hematolog care cunoaște pacientul și patologia Deoarece eficacitatea vaccinului Pfizer / BioNtech poate să nu fie garantată în cazul pacienților imunocompromisi, va fi necesar ca toți pacienții vaccinați să mențină distanțarea socială și să respecte normele de protecția impuse de autorități.
Aceste informații se pot schimba rapid, recomandările trebuie să fie bazate pe ghidurile actualizate imediat ce acestea devin disponibile și adaptate fiecărui caz în parte.
accinarea în cazul pacienților cu patologii endocrinologice Punct de vedere al Comisiei de endocrinologie a Ministerului Sănătății 
Studiile clinice efectuate pe mii de pacienți, inclusiv pacienți cu boli tiroidiene, care sunt foarte frecvente, nu au evidențiat reacții adverse la acești pacienți sau la cei cu alte boli endocrine sau cu diabet zaharat.
Ca urmare, nu este cunoscută nici o boală endocrină care să fie o contraindicație la vaccinul anti COVID-19, cât timp afecțiunea este stabilă și compensata.
Că la orice vaccin, pot exista reacții adverse ușoare, cum ar fi dureri musculare, febră. Acestea reprezintă răspunsul organismului la vaccin și nu reprezintă semne ale bolii.
Pacienții cu insuficiență corticosuprarenală aflați în tratament de substituție glucocorticoida nu au un risc mai mare de a avea reacții adverse la vaccin, dar dacă se simt rău dupa vaccinare, au febră sau dureri musculare, pot dublă doză de substituție glucocorticoida, la fel cum ar face-o dacă ar avea o infecție respiratorie ușoară.
De asemenea, unii pacienți cu afecțiuni endocrine cum sunt cei cu boala Cushing, cancere endocrine, afecțiuni endocrine cu diabet zaharat secundar, obezitate morbidă sunt la rise de a dezvolta complicații ale infecției cu SARS-COV-2 și ar trebui să aibă prioritate la vaccinare.
 Vaccinarea în cazul pacienților cu patologii cardiovasculare Punct de vedere al Comisiei de cardiologie a Ministerului Sănătății 
Recomandări referitoare la vaccinarea COVID-19 la pacienții cu afecțiuni cardiovasculare aflați sub tratament anticoagulant sau antiagregant.
 1. Vaccinul se poate administra în siguranță la pacienții care primesc tratament anticoagulant cu preparate cumarinice (warfarina, trombostop, sintrom), cu INR în marja terapeutică (INR 2,0 - 3,0). La pacienții cu valori țintă ale INR peste 3,0 (ex. purtătorii de anumite tipuri de vâlve mecanice la care valoarea țintă este între 2,5 și 3,5) se recomandă determinarea valorii INR înainte de vaccinare iar în cazul în care INR este peste 3,0 se recomandă consultarea medicului specialist care a prescris tratamentul anticoagulant în vederea ajustării dozelor.
2. Vaccinul se poate administra în siguranță la pacienții care primesc tratament anticoagulant cu noile antocoagulante orale de tip NOAC (apixaban, rivaroxaban, edoxaban, dabigatran). Că măsura de precauție suplimentară se poate recomanda administrarea dozei zilnice de anticoagulant dupa administrarea vaccinului (temporizarea administrării dozei zilnice de anticoagulant până după administrarea vaccinului), fără a omite nici o doză de anticoagulant.
3. Vaccinul se poate administra în siguranță la pacienții care beneficiază de tratament anticoagulant injectabil (heparine cu greutate moleculară mică sau fondaparinux). Că măsura de precauție suplimentară se poate recomanda administrarea dozei zilnice de anticoagulant dupa administrarea vaccinului (temporizarea administrării dozei zilnice de anticoagulant până după administrarea vaccinului), fără a omite nici o doză de anticoagulant 4. Pacienții care sunt sub tratament antiagregant cu aspirină, clopidogrel sau ticagrelor sau tratament dublu antiagregant (asociere aspirină plus clopidogrel sau ticagrelor) nu necesită nici o ajustare a medicației.
Toți pacienții aflați sub tratament antiagregant sau anticoagulant în diverse scheme de administrare trebuie informați despre riscul de apariție a unor hematoame sau sângerări la locul vaccinării și instruiți să aplice o presiune fermă la locul vaccinării pentru minim 2 minute după vaccinare.
La pacienții aflați pe tratament anticoagulant (heparine, warfarina, trombostop, NOAC), este recomandabil sa se utilizeze ace atraumatice (cu diametrul de 23 sau 25 gauge) Vaccinarea în cazul pacienților cu terapii imunosupresoare sau imunomodulatoare Punct de vedere al Comisiei de dermatovenerologie a Ministerului Sănătății 
Psoriazisul este o afecțiune cu o componentă imunologica importantă. Statusul imunologic al pacientului cu psoriazis este afectat atât din cauza bolii cât și consecință terapiilor imunosupresoare/imunomodulatoare administrate. Din aceste motive și administrarea vaccinurilor a fost o permanentă provocare.
Vaccinarea pacienților cu psoriazis este în general recomandată. În cazul administrării vaccinurilor cu germeni vii/atenuați se recomandă amânarea inițierii sau întreruperea temporară a terapiilor imunosupresoare/imunomodulatoare.
Vaccinul cu germeni inactivi este în general sigur și nu necesită de obicei întreruperea terapiei pentru psoriazis. În contextul actual al pandemiei generate de infecția cu virusul SARS-CoV-2 dezvoltarea și implementarea unui vaccin anti COVID-19 a devenit vitală. Vaccinul dezvoltat utilizează ARNm adică un material genetic care transportă codul genetic de la nucleul unei celule către ribozomi În acest mod ribozomii încep să producă proteine spike bazate pe ARNm din vaccin. Organismul recunoaște aceste proteine și începe să producă anticorpi specifici. Pornind de la aceste realități și ținând cont de studiile efectuate cu noul vaccin (atât pe profilul de siguranță cât și pe eficacitate), de experiență din celelalte țări, de recomandările altor societăți științifice de profil, SRD și Comisia de dermatologie a Ministerului Sănătății fac următoarele precizări: -pot fi vaccinați pacienții cu psoriazis formă stabilă, care nu prezintă contraindicațiile prevăzute în prospectul vaccinului, indiferent de terapia urmată.
- în situația în care se preconizează inițierea unei terapii imunosupresoare/imunomodulatoare se recomandă, dacă este posibil, inițierea terapiei la cel puțin o săptămână după cea de-a doua doză de vaccin.
- în situația în care pacientul se afla în tratament imunosupresor/imunomodulator se recomandă (dacă este posibil) oprirea acestuia înaintea efectuării primului vaccin (ideal în corelație cu T1/2) și reluarea terapiei la cel puțin o săptămână după cea de-a doua doză de vaccin.
-dacă pacientul prezintă psoriazis eritrodermic, pustulos generalizat sau o formă vulgara severă (cu un grad mare de imunosupresie) se recomandă stabilizarea bolii și apoi vaccinarea.
-in toate situațiile este necesară o evaluare și o abordare holistica a pacientului, ținând cont de statusul acestuia,bolile asociate,comorbiditati,vârsta, dacă se află într-un focar de COVID etc. Medicul dermatolog vă individualiza atitudinea de urmat pentru fiecare pacient. Pe baza acestora se recomandă și o eventuală prioritizare la vaccinare.
-pacientii care au avut COVID-19 pot fi vaccinați, de regulă nu mai devreme de 28 de zile de la infecție.
-deoarece protecția asigurată de vaccin poate varia de la un pacient la altul, se recomandă continuarea respectării măsurilor generale de protecție împotriva infecției cu virusul SARS-CoV-2 atât de către pacient cât și de către personalul medical.
-se recomandă monitorizarea pacienților vaccinați la care se inițiază sau se reia terapia imunosupresoare/imunomodulatoare.
Recomandările făcute pentru administrarea vaccinului și terapiile imunosupresoare/imunomodulatoare au avut în vedere și faptul că nu sunt suficiente studii care să arate impactul pe care aceste terapii l-ar avea asupra eficacității vaccinului în cazul unei administrări concomitente. Aceeași atitudine se recomandă și pentru celelalte afecțiuni dermatologice care necesită terapii imunosupresoare / imunomodulatoare ( de ex.
dermatita atopică, pemfigus, lupus eritemaros, vasculite etc).
Aceste recomandări pot fi revizuite pe parcurs în funcție de noutățile științifice și experiența dobândită în intervalul următor.