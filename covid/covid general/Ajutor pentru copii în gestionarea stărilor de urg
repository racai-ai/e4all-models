Ajutor pentru copii în gestionarea stărilor de urgență
Indiferent de vârsta copilului tău, acesta se poate supăra sau poate avea emoții puternice în cadrul unei stări de urgență. Unii copii reacționează imediat, pe când alții afișează semne de dificultate mai târziu. Felul în care un copil reacționează și semnele normale ale suferinței pot varia în funcție de vârsta copilului, de experiențele anterioare și de felul în care copilul gestionează, în mod obișnuit, perioadele stresante.
Copiii reacționează, în mare parte, la ceea ce văd la adulții din jurul lor. Când părinții și îngrijitorii gestionează situațiile de urgență într-un mod calm și încrezător, dau dovadă de cel mai bun sprijin pentru copiii lor. Părinții pot oferi mai multă siguranță celor din jurul lor, în special copiilor, dacă sunt bine pregătiți.
Oamenii pot trece prin situații de stres dacă sunt expuși la imagini repetate ale unui dezastru discutat în mass media. În fazele incipiente, gândește-te la limitarea perioadei în care tu și cei dragi vă expuneți acestor mediatizări.
Ce poți face pentru a-i ajuta pe copii să gestioneze o situație de urgență
Este esențial ca părinții și îngrijitorii să dea un exemplu pozitiv, gestionând stresul prin alegeri sănătoase: să mănânce echilibrat, să facă mișcare, să doarmă suficient și să evite consumul de alcool sau de substanțe care pot da dependență. Când ești pregătit, odihnit și relaxat, poți reacționa mai bine la evenimente neașteptate și poți lua cele mai bune decizii pentru familia ta și pentru cei dragi.
Următoarele sfaturi te pot ajuta să reduci stresul înainte, în timpul și după un dezastru sau eveniment traumatizant.
Discută cu copiii tăi, astfel încât să știe că ești pregătit să le creezi un mediu în care să se simtă în siguranță.
Revizuiește planurile de siguranță înainte ca dezastrul sau urgența să se întâmple. Când ai un plan, încrederea copiilor crește și îi ajută să le ofere un sentiment de control.
Păstrează-ți calmul și liniștește-i pe cei mici.
Discută cu copiii despre lucrurile care se întâmplă, într-un mod în care pot înțelege. Încearcă să le explici în termeni simpli, potriviți pentru vârsta lor.
Creează-le copiilor contexte în care să vorbească despre ceea ce tocmai s-a întâmplat și felul în care gândesc. Încurajează-i să îți spună ce îi îngrijorează și pune-le întrebări.
Poți să-ți ajuți copiii să simtă că sunt în control și că își pot gestiona emoțiile încurajându-i să se implice în activități direct legate de dezastru. De exemplu, copiii pot să se ajute unul pe celălalt după o situație de urgență, prin acțiuni de voluntariat care ajută comunitatea și membrii familiei, într-un cadru care să le ofere siguranță. Copiii NU ar trebui să participe la acțiuni de curățare de după un dezastru, din motive de sănătate și de siguranță.
Este dificil să prezici modul în care unii copiii vor reacționa la dezastre sau la evenimente traumatizante. Pentru că părinții, profesorii și alți adulți cunosc comportamentul copilului în diferite situații, e important ca aceștia să lucreze împreună și să împărtășească informații despre cum reușește fiecare copil să depășească un eveniment traumatizant.