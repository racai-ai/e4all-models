Cum ne protejăm?
Vârstnicii și persoanele cu afecțiuni medicale cronice precum boli de inimă, boli pulmonare sau diabet par să aibă un risc mai ridicat pentru complicații severe din cauza îmbolnăvirii cu COVID-19.
Cum se răspândește
În acest moment, nu există un vaccin dezvoltat specific pentru a preveni îmbolnăviriea cu COVID-19. Cea mai bună cale de a preveni îmbolnăvirea este de a evita expunerea la acest virus. Se pare că virusul se răspândește, în mod principal, de la persoană la persoană.
Contact direct între persoane care sunt în contact strâns (strângerea mâinilor, îmbrățișările, sărutul obrajilor sau al mâinilor, atingerea fețelor cu mâinile).
- prin picăturile produse atunci când o persoană infectată tușește sau strănută. (Aceste picături pot ajunge în gurile sau nasurile persoanelor care se află în apropiere sau pot fi inhalate în plămâni).
Contact indirect: atingerea suprafețelor care sunt atinse în mod frecvent și de alte persoane, precum: balustrade, clanțe, mânere, butoane de lift sau de acces, etc.
NU folosi aceeași sticlă/pahar cu alte persoane și nu folosi aceleași tacâmuri.
Limitați folosirea bancnotelor și a monedelor, optând pentru plăți cu cardul/telefonul sau plăți on-line (Transmiterea virușilor se realizează într-o pondere semnificativă prin intermediul banilor, cu care ia contact, statistic, un număr foarte mare de persoane.)
ATENȚIE
Țineți cont de faptul că nu în toate cazurile infectarea cu noul coronavirus (COVID-19) este vizibilă prin simptome specifice (tuse, febră, dificultăți în respirație). Virusul poate fi răspândit inclusiv de persoane aparent sănătoase, care nu au cunoștință de faptul că sunt purtători ai noului coronavirus.
Măsuri pentru a te proteja
Spală-te des pe mâini cu apă și săpun timp de cel puțin 20 de secunde, mai ales după ce ai fost într-un loc public sau după ce îți sufli nasul, tușești sau strănuți. (pentru a te șterge pe mâini folosește, de preferat, prosoape de hârtie).
Dacă nu sunt disponibile apa și săpunul, utilizează un produs de dezinfectare a mâinilor. Acoperă cu lichidul toată suprafața mâinilor și freacă-ți mâinile până când se simt uscate.
NU intra în contact direct cu membrii familiei, atunci când revii la domiciliu, înainte de igienizarea mâinilor.
Dacă strănuți sau tușești acoperă-ți gura și nasul cu un șervețel de unică folosință, pe care ai grijă să îl arunci imediat la coșul de gunoi.
Evită să îți atingi ochii, nasul și gura cu mâinile neigienizate.
Distanțează-te de ceilalți în cazul în care COVID-19 se răspândește în propria comunitate. Acest lucru este cu atât mai important pentru persoanele care prezintă un risc mai mare de îmbolnăvire.
Măsuri pentru a-i proteja pe ceilalți
Evită, cu prioritate, expunerea persoanelor în vârstă (peste 65 de ani) și a celor cu imunitate scăzută/boli asociate către alte persoane cu simptome de gripă sau răceală, în zone aglomerate sau zone cu trafic intens de persoane.
Rămâi în casă dacă ai simptome de gripă sau răceală (tuse, febră, dificultăți în respirație) și sună medicul de familie pentru a solicita sfaturi, nu merge din primul moment la unitățile de urgență. (Există riscul, în cazul în care sunteți purtători al virusului, să transmiteți și altor persoane noul coronavirus. Este de preferat să rămâi la domiciliu, iar transferul către spital să se realizeze în mod organizat, respectând toate măsurile de izolare).
Acoperă-ți gura și nasul cu un șervețel atunci când tușești sau strănuți, sau folosește interiorul cotului. Aruncă apoi șervețelele folosite la gunoi imediat. Spală-te imediat pe mâini cu apă și săpun, timp de cel puțin 20 de secunde. Dacă nu sunt disponibile apa și săpunul, utilizează un produs de dezinfectare a mâinilor care conține cel puțin 60% alcool.
Dacă strănuți sau tușești acoperă-ți gura și nasul cu un șervețel de unică folosință, pe care ai grijă să îl arunci imediat la coșul de gunoi.
Dacă ești bolnav
Trebuie să porți o mască atunci când ești în preajma altor persoane (de exemplu, atunci când ești în aceeași cameră sau mașină), precum și înainte de a intra într-un cabinet medical. Persoanele care te îngrijesc ar trebui să poarte masca de protecție atunci când intră în spațiul în care ești.
Dacă nu ești bolnav
Trebuie să porți o mască atunci când ești în preajma altor persoane. Masca de protecție/masca chirurgicală îi protejează pe cei din jurul tău, în cazul în care ai simptome de gripă sau răceală, întrucât previne răspândirea virusului pe cale respiratorie. Masca de protecție trebuie să acopere complet nasul și gura persoanei care o poartă.
Sfaturi pentru dezinfectare
Curăță și dezinfectează frecvent suprafețele pe care le atingi cu dezinfectați pe bază de alcool sau clor. Acestea includ mese, clanțe, întrerupătoare de lumină, blaturi de bucătărie, mânere, birouri, telefoane, tastaturi, toalete, robinete și chiuvete.
Dacă suprafețele sunt și murdare – folosește detergent sau săpun înainte de dezinfectare.
Opțiunile includ:
Diluarea înălbitorului (clorului) casnic.
Pentru a face o soluție de înălbitor (clor), amestecă 5 linguri (80 ml) la 3,8 litri de apă sau 4 lingurițe la un litru de apă.
Urmează instrucțiunile producătorului pentru aplicare și pentru ventilarea corespunzătoare a spațiilor după aplicare. Verifică data de expirare a produsului pentru a nu folosi produse expirate. Nu amesteca niciodată înălbitorul (clorul) cu amoniacul sau orice alt produs de curățare. Înălbitorul casnic care nu a expirat va fi eficient împotriva coronavirusurilor atunci când este diluat corespunzător.
Soluții alcoolice.
Asigură-te că soluția de dezinfectat are cel puțin 70% alcool.
Cum să cureți și să dezinfectezi corect
Poartă mănuși de unică folosință atunci când cureți și dezinfectezi suprafețele. Mănușile trebuie aruncate la gunoi după fiecare curățare pe care o efectuezi. Dacă se folosesc mănuși reutilizabile, acestea trebuie să fie dedicate curățării și dezinfectării suprafețelor pentru COVID-19 și nu trebuie utilizate în alte scopuri.
Poartă mănuși de unică folosință atunci când manevrezi rufe murdare de la o persoană bolnavă și aruncă-le după fiecare utilizare. Dacă folosești mănuși reutilizabile, acestea trebuie să fie dedicate curățării și dezinfectării suprafețelor pentru COVID-19 și nu trebuie utilizate în alte scopuri. Spală-ți mâinile imediat după îndepărtarea mănușilor!
Membrii gospodăriei trebuie să își curețe des mâinile, inclusiv imediat după îndepărtarea mănușilor și după contactul cu o persoană bolnavă, prin spălarea mâinilor cu apă și săpun timp de 20 de secunde. În cazul în care săpunul și apa nu sunt disponibile și mâinile nu sunt vizibil murdare, se poate folosi un dezinfectant de mâini pe bază de alcool, care conține cel puțin 70% alcool. Cu toate acestea, dacă mâinile sunt vizibil murdare, spălați prima dată mâinile cu apă și săpun.
Membrii gospodăriei trebuie să urmeze acțiuni normale de prevenire a transmisiei viruslui la serviciu și acasă, inclusiv igiena mâinilor recomandată și evitarea atingerii ochilor, nasului sau gurii cu mâinile nespălate.
Pe cât posibil, persoana bolnavă trebuie să mănânce / să fie hrănită în propria cameră. Articolele non-alimentare folosite în acest proces și care nu sunt de unică folosință trebuie manipulate cu mănuși și spălate cu apă caldă sau într-o mașină de spălat vase. Curăță-ți mâinile după manipularea acestor instrumente.
Dacă este posibil, căptușește și dedică un coș de gunoi persoanei bolnave. Folosește mănuși atunci când arunci sacii de gunoi la tomberon. Spală-ți mâinile după manipularea sau aruncarea gunoiului.
În plus, curățarea mâinilor mai trebuie realizată în următoarele momente:
După ce îți sufli nasul, tușești sau strănuți.
După utilizarea toaletei.
Înainte de a mânca sau pregăti mâncarea.
După contactul cu animale domestice sau animale de companie.
Înainte și după ce acorzi îngrijiri de rutină unei alte persoane care are nevoie de asistență (de exemplu, un copil).
Ce poți face în această perioadă și cum să construiești un plan de acțiune
Discută cu oamenii care trebuie să fie incluși în planul tău de acțiune. Discută cu membrii gospodăriei, ce trebuie să faceți dacă va apărea un focar COVID-19 în propria comunitate.
Evită întânirea cu rude și cu prieteni. De preferat ar fi întâlnirile on-line.
Fă un plan pentru modalitățile de îngrijire a celor care ar putea avea un risc mai mare de complicații grave. Există informații limitate despre cine poate fi expus riscului de complicații severe cauzate de COVID-19. Din datele care sunt disponibile pentru pacienții cu COVID-19, precum și din datele pentru coronavirusuri asociate, cum ar fi SARS-CoV și MERS-CoV, este posibil ca vârstnicii și persoanele care au afecțiuni medicale cronice să fie expuși riscului de complicații severe. Nu intrați în contact direct sau indirect cu ei. Datele de la începutul acestei boli sugerează că persoanele în vârstă sunt mai susceptibile să aibă o formă mai gravă a COVID-19.
Dacă tu sau membrii propriei gospodării aveți un risc crescut de complicații cauzate de COVID-19, trebuie să consultați medicul de familie pentru mai multe informații despre monitorizarea stării de sănătate sub influența COVID-19. Organismele internaționale recomandă acțiuni care să ajute la protejarea persoanelor cu risc ridicat pentru complicații, în cazul apariției unui focar de COVID-19 în propria comunitate.
Cunoaște-ți vecinii, vorbește cu ei despre planificarea de urgență la telefon sau on-line. Dacă propriul cartier are un site sau o pagină de socializare, ia în considerare urmărirea sau aderarea la acestea pentru a menține comunicare cu vecinii, accesul la informații și resurse.
Identifică organizațiile de ajutor din propria comunitate. Creează o listă de organizații locale pe care le puteți contacta în cazul în care aveți nevoie de acces la informații, servicii de asistență medicală, ajutor și resurse. Ia în considerare organizațiile care furnizează servicii de sănătate mintală sau consiliere, mâncare și alte consumabile. vecinii, vorbește cu ei despre planificarea de urgență la telefon sau on-line. Dacă propriul cartier are un site sau o pagină de socializare, ia în considerare urmărirea sau aderarea la acestea pentru a menține comunicare cu vecinii, accesul la informații și resurse.
Creează o listă de contacte de urgență. Asigură-te că există în propria casă o listă actuală de contacte de urgență pentru familie, prieteni, vecini, furnizori de servicii medicale, profesori, angajatori, departamentul local de sănătate publică și alte resurse ale comunității.
Nu luați medicamente antivirale sau antibiotice fără prescripție medicală!
Rămâi în legătură cu ceilalți prin telefon, e-mail sau social media. Dacă locuiești singur și te îmbolnăvești în timpul extinderii unui focar de COVID-19, este posibil să ai nevoie de ajutor. Dacă ai o afecțiune medicală cronică și locuiești singur, roagă familia, prietenii și furnizorii de servicii medicale (medicul de familie sau Directia de Sanatate Publică din județul tău sau apelează TelVerde 0800 800 358) să te ia în evidență și să te verifice. Rămâi în legătură cu familia și prietenii cu afecțiuni medicale cronice.
Ai grijă de sănătatea emoțională a membrilor gospodăriei tale. Răspândirea epidemiei poate genera situații stresante atât pentru adulți cat și pentru copii. Copiii răspund diferit la situații stresante comparativ cu adulții. Vorbește cu ei despre epidemie, încearcă să rămâi calm și asigură-i că sunt în siguranță. Descurajează copiii și adolescenții să se adune în locuri publice în timp ce cursurile de școală sunt suspendate, pentru a ajuta la încetinirea răspândirii COVID-19 în propria comunitate.
Adaptare și rezistență
Epidemia de coronavirus 2019 (COVID-19) poate fi un motiv de stres pentru populație. Frica și anxietatea generate de o boală pot deveni copleșitoare și pot cauza emoții puternice în rândul adulților și copiilor
Adaptarea la stres te face mai puternic pe tine, pe cei dragi și pe cei aparținând comunității tale.
Fiecare răspunde diferit la situații de stres. Felul în care reacționezi în fața acestei epidemii poate depinde de experiențele anterioare, de lucrurile care te fac diferit de ceilalți și de comunitatea în care trăiești.
Persoanele care pot avea reacții mai puternice la stres, în situații de criză, sunt:
Persoanele în vârstă și cele cu boli cronice, care prezintă un risc mai ridicat la îmbolnăvirea cu COVID-19
Copiii și adulții
Persoanele care ajută la tratarea COVID-19, spre exemplu doctorii și alte cadre din sistemul sanitar, ori cei care oferă prim ajutor
Persoanele care suferă de o afecțiune mintală, inclusiv cele care au probleme legate de abuzul de substanțe cu risc de dependență
Stresul în timpul unei epidemii infecțioase poate include:
Frică și îngrijorare legate de propria sănătate și de sănătatea celor dragi
Schimbări în rutina programului de somn și de alimentație
Dificultatea de a dormi și de a te concentra
Agravarea problemelor de sănătate cronice
Abuzul de alcool, tutun sau alte tipuri de substanțe cu risc de dependență
Persoanele cu afecțiuni legate de sănătatea mentală ar trebui să își continue tratamentul și să conștientizeze apariția unor simptome noi sau agravante.
Acțiunile prin care îți manifești grija față de tine, prieteni și familie te pot ajuta să gestionezi stresul. Ajutându-i pe ceilalți să se adapteze condițiilor de stres poate duce la o comunitate mai puternică.
Lucruri pe care le poți face pentru a te ajuta pe tine:
Să iei pauze de la a urmări, citi sau asculta știri, inclusiv cele apărute în social media. Expunerea repetată la tema pandemiei poate deveni deranjantă.
Să ai grijă de corpul tău. Încearcă să respiri adânc, să faci exerciții de stretching sau să meditezi. Încearcă să mănânci sănătos, să ai mese echilibrate, să faci mișcare în mod regulat, să dormi suficient și să eviți alcoolul sau substanțele ilegale.
Fă-ți timp pentru a te deconecta. Încearcă activități care îți fac plăcere.
Ia legătura cu ceilalți. Vorbește despre grijile tale sau despre felul în care te simți cu oamenii în care ai încredere.
Sună-ți medicul de familie dacă stresul intervine în activitățile tale curente, mai multe zile la rând.