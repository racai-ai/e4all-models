Poartă corect masca. Păstrează distanța. Evită contactul
Este necesară folosirea măștii în spațiile închise (ex: la birou dacă sunt mai mult de 10 persoane în încăpere, în transportul în comun, la cumpărături) și în unele spații deschise (ex.: stațiile de autobuz). 
Purtarea măștii este măsura eficientă pentru a preveni infectarea cu noul coronavirus (COVID-19), la fel cum păstrarea unei distanțe de siguranță de 1,5 metri față de alte persoane și evitarea pe cât posibil a contactului cu suprafețele atinse în mod frecvent de alte persoane scade exponențial riscul îmbolnăvirii.
Află, cu un simplu click aici, cele mai utile sfaturi cu privire la alegerea unei măști potrivite, a modului corect de utilizare și a metodelor prin care poți limita riscul infectării cu noul coronavirus (COVID-19) prin evitarea pe cât posibil a contactului cu alte persoane și păstrarea distanței de siguranță.
Port masca corect
Ai grijă să: Îți speli/dezinfectezi mâinile înainte să atingi masca.
Verifici ca masca să nu fie ruptă sau găurită.
Pui partea colorată a măștii în exterior.
Identifici latura cu fir metalic a măștii și să o pliezi pe forma nasului.
Fixezi masca cu ajutorul firelor elastice trecute prin spatele urechilor.
Poziționezi masca astfel încât să acopere atât nasul, cât și gura.
Îndepărtezi masca întotdeauna trăgând de elasticul din spatele urechilor.
Ții masca folosită la distanță de tine și de suprafețe.
Arunci întotdeauna masca la un coș de gunoi, preferabil cu capac.