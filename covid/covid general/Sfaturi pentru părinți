Sfaturi pentru părinți
Copiii și adolescenții reacționează, în mare parte, la ceea ce văd la adulții din jurul lor. Când părinții și îngrijitorii gestionează situația cu calm și încredere, dau dovadă de cel mai bun sprijin pentru copiii lor. Părinții pot oferi mai multă siguranță celor din jurul lor, în special copiilor, dacă sunt bine pregătiți.
Nu toți copiii și adolescenții răspund la stres în același fel. Câteva din schimbările frecvente pe care le poți ține sub observație includ:
Plâns excesiv sau comportamente care arată iritarea în rândul copiilor mici
Întoarcerea la comportamente pe care le depășiseră (de exemplu, accidente în rutina legată de mersul la toaletă sau urinat în pat)
Grijă excesivă sau tristețe
Alimentație nesănătoasă sau deviații ale rutinei de somn
Iritabilitate sau comportament rebel în rândul adolescenților
Performanțe școlare slabe sau evitarea cursurilor
Dificultate în a menține atenția sau concentrarea
Evitarea activităților care le făceau plăcere în trecut
Dureri inexplicabile de cap sau ale corpului
Uz de alcool, tutun sau alte substanțe care pot provoca dependență
Sunt multe lucruri pe care le poți face pentru a-ți susține copilul:
Fă-ți timp pentru a discuta cu copilul tău despre epidemia COVID-19. Răspunde-i la întrebări și împărtășește-i informații despre COVID-19, într-un mod pe care să-l poată înțelege copilul sau adolescentul.
Asigură-ți copilul sau adolescentul că e în siguranță. Fă-l să conștientizeze că e ok dacă se simte supărat. Spune-i felul în care procedezi tu în momentele de stres, ca să poată să învețe de la tine cum să gestioneze situația.
Limitează expunerea familiei tale la știri despre evenimente, inclusiv cele apărute pe social media. Copiii pot interpreta greșit ceea ce aud și pot fi speriați de lucruri pe care nu le înțeleg
Încearcă să ții pasul cu ritualurile zilnice. Dacă școlile sunt închise, creează un program dedicat activităților de învățare, celor de relaxare sau de divertisment.
Fii un model pentru ei. Ia pauze, încearcă să dormi suficient, să faci mișcare și să mănânci echilibrat. Ia legătura cu prietenii și cu membrii familiei.