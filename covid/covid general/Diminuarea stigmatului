Diminuarea stigmatului
Urgențele legate de sănătate publică, așa cum e epidemia de coronavirus 2019 (COVID-19), reprezintă momente stresante pentru toți oamenii și toate comunitățile. Frica și anxietatea legate de o pandemie pot conduce la un stigmat social vizavi de oameni, locuri sau lucruri.
De exemplu, stigmatizarea și discriminarea pot avea loc atunci când oamenii asociază o epidemie, cum e COVID-19, cu o populație sau o naționalitate, chiar dacă nu toți indivizii din respectiva țară sau regiune se află în situații de risc pentru boală. Stigmatizarea mai poate fi întâlnită când o persoană tocmai a ieșit din carantina COVID-19, chiar dacă ea nu mai este considerată un factor de risc în răspândirea virusului către ceilalți.
Este important să ne amintim că oamenii – inclusiv cei cu descendență asiatică – care nu locuiesc sau care nu au fost recent într-o zonă de răspândire a virusului care duce la COVID-19, ori cei care nu au fost în contact cu o persoană confirmată sau suspectă de COVID-19, nu prezintă un risc mai ridicat de răspândire a virusului COVID-19 decât indivizii din alte țări.
Câteva din grupurile care pot suferi în urma stigmatizării din cauza COVID-19 includ:
- Persoane cu descendență asiatică
- Cei care au călătorit
- Cetățeni din diaspora
- Forțele de intervenție sau personalul din sistemul medical
Stigmatizarea îi afectează pe toți pentru că generează teamă sau furie față de alți oameni.
Grupurile stigmatizate pot fi supuse unor experiențe precum:
- Evitare socială sau respingere
- Refuzul accesului la servicii de sănătate, de educație, locative sau de angajare
- Violență fizică
- Stigmatizarea afectează sănătatea emoțională sau mintală a grupurilor în cauză și a comunităților în care trăiesc. Oprirea stigmatului este importantă pentru rezistența comunităților și a membrilor săi.
Fiecare poate ajuta la stoparea stigmatizării din jurul COVID-19 cunoscând faptele și transmițându-le celorlalți membrii ai comunității.
Specialiștii în comunicare și oficialii din sistemul de sănătate publică pot contracara stigmatizarea prin modul în care răspund la COVID-19.
Păstrarea datelor de natură personală și a confidențialității celor care caută ajutor medical și al celor care ar putea face parte dintr-o investigație referitoare la contactele unui caz.
Comunicarea rapidă a riscului sau a lipsei de risc asociat cu anumite produse, oameni sau locuri.
Acțiuni de conștientizare publică despre COVID-19, fără a crește temerile din rândul populației.
Transmiterea de informații corecte despre evoluția virusului.
Luarea de atitudine împotriva comportamentelor negative, incluzând afirmațiile negative din social media despre anumite grupuri de oameni.
Să fie prudenți în transmiterea anumitor imagini. Să se asigure că nu răspândesc stereotipuri.
Relaționarea cu grupuri stigmatizate, prin interacțiuni personale și prin intermediul canalelor media, inclusiv cele de știri și de social media.
Să mulțumească angajaților din sistemul de sănătate și celor care răspund apelurilor. Cei care au călătorit în zone de largă răspândire a COVID-19, pentru a ajuta, au avut o contribuție valoroasă pentru toată lumea, asigurându-se că boala nu se răspândește și mai mult.
Să împărtășească nevoia de sprijin social pentru cei care s-au întors din China sau care sunt îngrijorați cu privire la prietenii sau la rudele rămase în zonele afectate.