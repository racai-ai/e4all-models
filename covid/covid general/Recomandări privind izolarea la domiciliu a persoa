Recomandări privind izolarea la domiciliu a persoanelor cu infecție cu noul coronavirus (COVID-19)
Pe baza dovezilor disponibile, virusul SARS-CoV-2 este transmis de la om la om prin contact direct și prin picături Flugge. Persoanele cu cel mai mare risc de infecție sunt cele care sunt în contact direct cu un persoană cu COVID-19 sau care au grijă de persoană cu COVID-19.
Pe toată perioada izolării la domiciliu se impune respectarea următoarelor măsuri:
- Pe perioada de izolare recomandată, persoana nu va parasi domiciliu și nu va primi vizitatori.
- Persoana infectată, va sta izolata făță de ceilalti membrii ai familiei. Este recomandat ca ceilalți membri ai familiei să locuiască într-o locuință separată. Dacă acest lucru nu este posibil, persoana infectată trebuie să stea într-o altă cameră si să utilizeze o baie separată. În cazul în care baia nu este utilizată exclusiv de către persoana infectată, suprafețele băii trebuiesc curățate și dezinfectațe riguros cu substanțe pe bază de clor imediat, după fiecare utilizare.
- Se recomandă ca persoanele în vârstă și cei cu sisteme imunitar compromis sau cu condiții cronice de sănătate (ex. afecțiuni cronice cardiace, pulmonare, renale și diabet) să nu locuiască cu persoana infectată.
- Este necesară aerisirea cât mai frecventă a locuinței.
- În cazul în care persoana infectată se afla în aceeași cameră cu alte persoane, situație ce trebuie evitată, persoana infectată trebuie să poarte
mască. În cazul în care aceasta nu o poate purta, toate celelalte persoane, care se află în aceeași cameră, trebuie să poarte mască.
- În caz de tuse sau stănut, se va acoperi gura și nasul cu servețel de unică folosință sau se va utiliza tehnica de a tuși sau strănuta în interiorul cotului flectat. Șervetelele de unică folosință utilizate vor fi depozitate imediat într-un sac de gunoi, urmat de spălarea mâinilor cu apă și săpun timp de cel puțin 20 de secunde.
- Toate persoanele care locuiesc la adresa de domiciliu a persoanei infectate (inclusiv persoana infectată) trebuie să se spele pe mâini cu apă și săpun, cât mai des cu putință, timp de cel puțin 20 de secunde. Se poate utiliza un dezinfectant pe bază de alcool în situația în care apa și săpunul nu sunt imediat disponibile și dacă mâinile nu sunt vizibil murdare. Trebuie evitată, pe cât posibil, atingerea ochiilor, nasului și gurii cu mâinile nespălate.
- Nu se vor utiliza în comun obiectele de uz casnic (veselă, pahare, tacâmuri, prosoape, lenjerie de pat). După utilizare de către persoana infectată, acestea se spală riguros cu detergenți casnici obișnuiți. Resturile alimentare se vor depozita în saci de gunoi ce vor fi aruncați imediat în același mod ca și gunoiul menajer.
- Toate suprafețele cu potential ridicat de atingere (ex. comutatoare, clanțele ușilor și ferestrelor, mese, noptierele, mobilierul de baie, toaletele, telefoanele, tastaturile și tabletele) se vor curăța zilnic.
Monitorizarea stării de sănătate a persoanei infectate pe perioada izolării la domiciliu se face de către medicul de familie, zilnic, prin sistemul de telemedicină. Pentru persoanele care nu sunt înscriși pe lista unui medic de familie, monitorizarea zilnică este efectuată de către direcția de sănătate publică județeană și a municipiului București.
În cazul în care este necesar un consult medical de urgență, se va apela numărul unic de urgență 112.