Cum călătorim în siguranță
Comitetul Național pentru Situații de Urgență stabilește, prin o Hotărâre publicată în Monitorul Oficial Partea I, lista cu clasificarea țărilor/teritoriilor în funcție de rata de incidență cumulată.
La revenirea în România, din una dintre țările / statele de pe listă, este necesară prezentare unor documente, funcție de scenariul în care se încadrează țara respectivă.
La revenirea din țări / state aflate pe lista verde, nu există restricții la intrarea în țară, indiferent de vârsta persoanei.
La revenirea din țări / state aflate pe lista galbenă, persoanele care sosesc în România intră în carantină timp de 14 zile, cu următoarele excepții:
persoanele vaccinate, pentru care au trecut mai mult de 10 zile de la vaccinarea cu schemă completă;
persoanele care au trecut prin boală și se află în perioada cuprinsă între 14 și 180 de zile de la confirmarea bolii;
persoanele care prezintă rezultatul negativ al unui test RT-PCR realizat cu cel mult 72 de ore înainte de intrarea în țară;
copiii sub 6 ani, fără să fie nevoie să prezinte rezultatul unui test.
Persoanele care vin din țările / statele aflate pe lista galbenă și prezintă un certificat digital care atestă vaccinarea, certificat digital care atestă rezultatul negativ al unui test RT-PCR, sau care atestă trecerea prin boală, pot intra în România după ce polițistul de frontieră scanează codul qr de pe respectivul document, fără a mai trece prin triajul DSP.
La revenirea din țări / state aflate pe lista roșie: persoanele care sosesc în România intră în carantină timp de 14 zile, cu următoarele excepții:
persoanele vaccinate, pentru care au trecut mai mult de 10 zile de la vaccinarea cu schemă completă;
persoanele care au trecut prin boală și se află în perioada cuprinsă între 14 și 180 de zile de la confirmarea bolii;
copiii sub 6 ani, fără să fie nevoie să prezinte rezultatul unui test;
copiii cu vârste cuprinse între 6 și 16 ani, dacă prezintă rezultatul negativ al unui teste RT-PCR, realizat cu cel mult 72 de ore înainte de intrarea în țară.
Persoanele care vin din țări / state aflate pe lista roșie și prezintă un certificat digital care atestă vaccinarea sau trecerea prin boală pot intra în România după ce polițistul de frontieră scanează codul qr de pe respectivul document fără a mai intra în triajul DSP.
Persoanele care prezintă alt tip de documente (adeverințe emise de laboratoare de testare ori centre de vaccinare) trebuie să efectueze triajul DSP, iar reprezentanții acestei instituții stabilește măsura care se impune în fiecare caz.