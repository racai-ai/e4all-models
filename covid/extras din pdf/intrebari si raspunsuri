Document elaborate de CNSCBT
Întrebări și răspunsuri despre noul coronavirus (SARS-CoV-2)
Ce sunt coronavirusurile?
Coronavirusurile fac parte dintr-o familie de virusuri care determină infecţii la om şi animale, inclusiv la păsări şi mamifere cum ar fi cămilele, câinii, liliecii. Coronavirusurile pot determina zoonoze, boli care se transmit de la animal la om.
Aceste virusuri pot determina la om de la o răceală comună, la unele mai severe și chiar boli respiratorii fatale, precum Sindromul Respirator din Orientul Mijlociu (MERS-CoV) și Sindromul Respirator Acut Sever (SARS).
Ce este SARS-CoV-2?
Este un coronavirus nou, identificat pentru prima oară în decembrie 2019 într-un focar de pneumonie din China (Orasul Wuhan, provincia Hubei), care nu a fost identificat anterior la om. Face parte din familia Coronaviridae, din aceeaşi familie făcând parte şi virusurile care determină Sindromul Respirator Acut Sever (SARS) și Sindromul Respirator din Orientul Mijlociu (MERS) și pare să aibă caracteristici epidemiologice similare acestora.
Care este sursa acestui focar epidemic?
Epidemia din Wuhan a fost iniţial legată de o piață mare de fructe de mare și animale, sugerând o posibilă cauză zoonotică. Cercetarea cauzelor epidemiei este în derulare.
Cum se transmite?
Se presupune că transmiterea este similară cu cea a MERS-CoV şi SARS, pe cale respiratorie, prin picaturi de secreţie, produse când o persoană infectată tuşeşte sau strănută.
Transmiterea este posibilă şi când are loc contactul direct cu fluidele (sânge, materii fecale, urină, salivă, spermă) de la o persoană infectată.
Este considerată şi transmiterea de la animale la om prin contactul cu animale bolnave sau cu produse de la acestea, de aceea se recomandă evitarea contactului cu animale bolnave şi aplicarea măsurilor generale legate de manipularea animalelor şi produselor de la acestea, prepararea alimentelor.
Se transmite de la om la om?
Da, autoritățile din China au confirmat transmiterea de la om la om a noului coronavirus, inclusiv la personalul medical care a îngrijit bolnavi.
Care este perioada de incubaţie?
De la infectare până la apariţia semnelor şi simptomelor este o prioadă de 2-14 zile, în medie 7 zile.
Document elaborate de CNSCBT 2
Care sunt simptomele?
Infecțiile umane cu coronavirusurile comune sunt mai mult asimptomatice sau cu simptome clinice medii, semănând cu o răceală comună (tuse, febră, nas înfundat, etc.), însa au fost observate infecții severe și chiar fatale. Aceste virusuri sunt capabile să cauzeze la om infecții ale tractului respirator inferior, inclusiv pneumonii.
Simptomele pentru infecţia cu SARS-CoV-2 observate până acum au fost: febră, tuse, dificultate în respiraţie (dispnee).
Care sunt opțiunile de tratament?
Nu există un tratament specific (antiviral), de aceea se tratează simptomatic, în funcție de starea pacientului. Tratamentul de susținere (de exemplu oxigenoterapie, administrarea de lichide și tratament empiric) pentru persoanele infectate, poate fi foarte eficace.
Exista vaccin?
Deocamdată nu există un vaccin împotriva coronavirusurilor.
Cine este la risc pentru infectia cu SARS-CoV-2?
Persoanele care trăiesc sau cele care călătoresc in zonele afectate de SARS-CoV-2*, persoanele care au contact cu persoanele infectate, inclusiv personalul medical.
Ce trebuie facut?
Recomandări generale pentru protejarea sănătății
În vederea reducerii expunerii și a transmiterii virusurilor cu transmitere respiratorie includ igiena mâinilor și igiena respiratorie, precum și practici pentru o alimentați sigură:
- Spălați-vă des pe mâini cu apă și săpun, sau cu soluții pe bază de alcool;
- Când tușiți sau strănutați, acoperiți-vă gura și nasul cu pliul cotului sau cu o batistă de hârtie, apoi aruncați imediat batista și spălați-vă pe mâini;
- Evitați contactul apropiat cu persoanele care tușesc și au febră;
- Dacă aveți febră, tușiți și respirați cu greutate, mergeți la medic și spuneți-i medicului dacă ați călătorit recent; Recomandări pentru călătorii din Regiunea Europeană OMS nu recomandă restricții pentru călătorii sau comerț. Se recomandă călătorilor spre zonele afectate: - evitarea contactului apropiat cu persoane care suferă de infecții respiratorii acute și cu animale (vii sau moarte) sălbatice sau domestice; - spălarea frecventă a mâinilor, în special după contact direct cu persoanele bolnave sau cu obiectele acestora; - acoperirea nasului și a gurii în timpul tusei și a strănutului, cu un șervețel sau cu pliul cotului, și contactarea medicului sau a autorităților naționale de sănătate în caz de simptome de infecție respiratorie acută.
Document elaborate de CNSCBT 3
- evitarea contactului direct și neprotejat cu animale vii și cu suprafețele aflate în contact cu animalele atunci când mergeți la piețele cu animale vii aflate în zonele în care au fost înregistrate cazuri de coronavirus nou;
- evitarea consumului de produse animale crude sau gătite foarte puțin. Carnea crudă, laptele crud (nefiert) și organele crude trebuie manevrate cu grijă, pentru a evita contaminarea cu alimentele gătite.
Pentru călătorii care se întorc din zonele afectate şi care prezintă semne clinice, de boală se recomanda : - să se prezinte la cabinetul medical al aeroportului și sa menționeze istoricul de călătorie , dacă prezintă semne clinice de boală la sosirea pe aeroport, - să sune la 112 şi să se prezinte imediat la Spitalul/Secţia de Boli Infecţioase dacă prezintă semne clinice de boală într-un interval de 14 zile de la revenirea în țară. Pentru a preveni transmiterea infecţiei persoanelor din jur, acestia trebuie să-şi acopere nasul şi gura cu o mască de protecţie.
*zonele afectate sunt actualizate pe site-ul www.cnscbt.ro la sectiunea “informatii pentru personalul medico-sanitar:
