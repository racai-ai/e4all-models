Având în vedere necesitatea unor clarificări suplimentare asupra recomandărilor de conduită în prevenirea răspândirii coronavirus (COVID-19), punem la dispoziție răspunsuri pentru o serie de întrebări ridicate în spațiul public:
1. Care este diferența dintre carantină și autoizolarea la domiciliu?
- Carantina se instituie pentru toate persoanele care nu prezintă simptome dar care se întorc din zonele cu transmitere comunitară extinsă a noului coronavirus (COVID-19).
- Carantina va dura o perioadă de 14 zile și va fi organizată în spații special amenajate, puse la dispozitie de autoritatea locala, in colaborare cu DSP.
- Autoizolarea se instituie pentru persoanele care nu prezintă simptome dar:
o au călătorit în ultimele 14 zile în regiuni/localități din zonele afectate de COVID-19, altele decât cele cu transmitere comunitară extinsă
o au intrat în contact direct cu persoanele cu simptome si care au calatorit in zone cu transmitere comunitară extinsă
o au intrat în contact direct cu persoanele care au fost confirmate cu coronavirus (COVID-19).
o membrii de familie ai unei persoane care se incadreaza in una dintre situatiile de mai sus
- Aceste persoane se vor autoizola la domiciliu pentru o perioadă de 14 zile de la data intoarcerii din calatorie, respectiv de la data ultimului contact cu o persoana simptomatica/confirmata. În acest timp, vor fi monitorizate de către medicul de familie sau, in lipsa acestuia, de catre direcția de sănătate publică.
- Lista zonelor cu transmitere comunitară extinsă și a celor afectate poate fi consultată aici: https://www.cnscbt.ro/index.php/1440-lista-zonelor-cu-transmitere-comunitara-extinsa-si-a-altor-zone-afectate-de-covid-19-actualizare-28-02-202
- Lista se actualizează ori de cate ori este nevoie, pe pagina https://www.cnscbt.ro/ sub titulatura: „Lista zonelor cu transmitere comunitara extinsa si a altor zone afectate de COVID 19”
2. Dacă soțul este în autoizolare, măsura se aplică și pentru soție și/sau copii?
- Autoizolarea se aplică tuturor membrilor familiei care locuiesc la același domiciliu, pentru o perioada de 14 zile de la data intoarcerii din calatorie, respectiv de la data ultimului contact cu o persoana simptomatica/confirmata.
- Toți au obligația de a nu părăsi domiciliul declarat, în care se află de la momentul autoizolării.
3. Ce măsuri de igienă individuală trebuie să respecte persoanele autoizolate?
- Să evite contactul apropiat cu celelalte persoane din locuință și, dacă este posibil, să se izoleze într-o cameră separată.
- Să nu primească vizitatori în perioada de autoizolare la domiciliu.
- Să se spele pe mâini cu apă și săpun, timp de cel puțin 20 de secunde, ori de cate ori este necesar (dupa utilizarea toaletei, inaintea pregatirii mesei, etc).
- Să curățe și să dezinfecteze zilnic toate suprafețele pe care le ating frecvent (ex: mese, clanțe, obiecte de mobilier, bateria/robinetele de la chiuveta, alte obiecte care pot fi atinse și de alte persoane).
- Să își acopere gura și nasul cu șervețel de unică folosință sau cu o tesatura atunci când strănută sau tușesc, sau sa stranute si sa tuseasca in plica cotului. Batista se arunca imediat la gunoi, in sac de plastic, dupa care se spala pe maini cu apa si sapun timp de 20 de secunde.
- Să sune la numărul unic de urgență 112 în cazul în care apare cel putin
unul din următoarele simptome: tuse, febră, dificultăți la respirație, durere în gât, si sa isi acopere etans nasul si gura cu o masca de protecție.
- De asemenea, persoanele se pot informa cu privire la noul coronavirus la TELVERDE 0800 800 358. TELVERDE este pentru informare, nu este pentru urgențe.
4. Cum sunt sprijinite persoanele aflate în autoizolare?
Persoanele aflate în autoizolare sunt aprovizionate cu alimente și alte bunuri necesare, prin intermediul Comitetelor județene pentru situații de urgență și al autorităților locale.
5. Cum ajung alimentele și bunurile necesare la persoanele aflate în autoizolare?
Alimentele și bunurile necesare sunt aduse la domiciliul persoanelor aflate în autoizolare.
- Persoanele autoizolate le vor prelua fără a intra în contact cu personalul care face aprovizionarea, păstrând o distanță de minimum 2 metri față de acesta.
- Persoanele autoizolate vor purta masca de protecție care le va acoperi nasul și gura (masca medicală cu elastic prins în spatele urechilor) atunci când preiau produsele/bunurile primite la domiciliu.
6. După perioada de autoizolare, persoanele pot părăsi domiciliul?
- Pentru persoanele care au sosit din alte zone decât cele care necesită carantinare pot părăsi domiciliul după cele 14 zile de autoizolare dacă nu prezintă niciun simptom.
- Pentru contacții direcți ai unui caz confirmat cu COVID-19 și care vor fi testați în prima zi de autoizolare și înaintea terminării perioadei de autoizolare, pot părăsi domiciliul dacă rezultatele finale sunt negative.
- Pentru persoanele contact direct cu persoana simptomatică care au călătorit în zone cu transmitere comunitară extinsă sau alte zone afectat pot ieși din autoizolare dacă persoana simptomatică nu a fost confirmată.
- Persoanele aflate în autoizolare vor primi la finalul celor 14 zile de autoizolare aviz epidemiologic care să ateste că pot reveni în colectivitate.
7. Aceste persoane beneficiază de scutiri sau concedii medicale?
- La finalul perioadei de autoizolare, elevii și studenții beneficiază de scutire medicală, iar persoanele angajate, de concediu medical, eliberat de medicul de familie pe baza adeverinței eliberate de DSP.