Unde ai Voie sa Stationezi Unde ai Voie sa Parchezi
2020-12-10 4597 0
Unde ai voie sa stationezi Unde ai voie sa parchezi semn stationarea si parcarea interzisa pe fundal cu o harta stilizata a unui oras
Unde ai voie să staționezi sau unde ai voie să parchezi în fața casei sau în fața blocului. Ce faci dacă dacă te afli în vacanță, cu mașina, într-un oraș aglomerat sau în centrul unui oraș cu multe zone pietonale. Este interzisă sau permisă parcarea, staționarea sau chiar oprirea pe orice tip de domeniu public. Sper ca acest articol să vă ajute.

Mașinile parcate pe trotuar pot fi ridicate. Am comparat cele două legi principale care ne spun cum și unde ai voie sa stationezi sau unde ai voie sa parchezi. Despre Legea care se referă la ridicarea mașinilor de pe trotuare sau alte suprafețe de teren publice, dar și despre legea care se referă la ridicarea mașinilor de pe drumuri sau de pe marginea drumurilor.

Cele două legi care desăvârșesc condițiile de ridicarea mașinilor parcate neregulamentar:
O lege mai veche care se referă la ridicarea mașinilor staționate neregulamentar pe drumul public (OUG 195/2002-lege valabilă și în vigoare) și

O lege nouă care se referă la ridicarea mașinilor staționate neregulamentar pe domeniul public. (LG 273/2020)

Prevederi privind mașinile staționate neregulamentar au fost amestecată cu alte prevederi
Si restul de prevederi din Legea 273/2020 legate de gospodărirea locală sunt importante și cred că era mai bine dacă legea era separată strict pentru problematica autovehiculelor staționate neregulamentar pe domeniul public, cu eventuale normele de aplicare viitoare aferente.

Staționarea e diferită de oprire dar seamănă cu parcarea
Conform Decretului nr 328 din 1966, art 38, oprirea poate dura cel mult 5 minute și peste acest timp este considerată staționare. Nu există un timp maxim pentru staționare.

Acolo unde este permisă staționarea, pe zone publice sau private, reglementările privind timpii de staționare se fac cu regulamente locale. În anumite zone, unde este permisă staționarea, aceste zone pot deveni locuri de parcare nereglementată.

În alte zone, unde sunt constituite într-un anumit interval orar zone de parcare, în afara acestui interval orar, sunt folosite ca zone de staționare pentru invitați sau pentru spațiile comerciale riverane.

Parcarea poate fi taxată, staționarea poate fi doar amendată
Dacă depășește un anumit interval orar stabilit de Un anumit regulament local public sau privat, poate fi amendată sau taxată:

Amenda va fi stabilită de consiliul local pentru domeniul public

Taxarea sau suprataxarea va fi stabilită de o asociație de proprietari în cadrul incintelor, de către operatorul privat.

Această depășire a duratei staționării poate fi amendată sau suprataxată:

Regulamente publice pentru staționarea automobilelor pe marginea unui bulevard în zone aglomerate, de interes comercial sau administrativ.
Regulamente private stabilite de operatorii de spații comerciale sau ansambluri rezidențiale, drumuri, alei și incinte private.
De unde și cum se ridicau mașinile staționate neregulamentar
Până la aprobarea legii 273/2020, se puteau ridica de pe trotuare doar vehiculele care lăsau mai puțin de un metru distanță de trecere pentru pietonii de pe respectivul trotuar, conform OUG 195/2002. art 72, alin. 7.

Tot conform aceluiași OUG 195, art 64, alin. 1., mașinile se pot ridica, cu autoritatea și la comanda poliției rutiere către autoritatea locală, de pe drumurile publice (nu de pe domeniul public).

Nu mai este suficientă lăsarea liberă a unui metru liber de trecere pe trotuar pe lângă mașina staționată sau parcată
Chiar dacă se îndeplinește condiția cu acel minim metru lăsat liber, dacă adiacent acelui trotuar nu există marcaj sau indicator pentru staționare sau parcare, poliția rutieră poate ridica respectivul autovehicul.

Legea nr. 273/2020 se referă la ridicarea mașinilor staționate pe domeniul public (nu pe drumul public). Mai exact, se vor putea ridica mașini staționate pe locurile (locuri nemarcate oficial) de pe trotuare sau orice platforme betonate sau nebetonate care nu au marcaj, se pot ridica mașinile staționate pe spațiile verzi amenajate sau neamenajate.

Se vor ridica mașinile de pe orice tip de spații verzi, nu se vor marca locuri de parcare/staționare pe spațiile verzi amenajate sau neamenajate fără acord de mediu.

Ridicarea mașinilor staționate pe drumuri publice conf. OUG 195/2002
Conform primei legi, pe drumul public (nu pe domeniul public), acolo unde nu există marcaje sau unde există indicator de circulație cu staționarea sau oprirea interzisă, se aplică prevederile OUG 195/2002

Pe drumurile publice am voie sa opresc, să staționez și să parchez doar acolo unde sunt prevăzute marcaje și indicatoare oficiale.

Ridicarea Mașinilor abandonate pe stradă sau pe trotuar
Doar în București sunt cca 60.000 de mașini abandonate sau mașini nefuncționale care ocupă drumul și domeniul public.

Cu legea 273/2020, cred că se urmărește, în primul rând, ridicarea rapidă a acestor mașini abandonate care aveau procedură foarte greoaie de ridicare.

Mașinile staționate pe liniile de tramvai vor fi mai ușor îndepărtate
Linia de tramvai intră în cadrul drumului public și ar trebui ca legea OUG 195/2002 să se aplice cu operativitate crescută și cu ajutorul suportului de la Poliția locală instituit prin noua lege (LG 273/2020).

Nu poate fi ridicată mașina staționată dacă sunt persoane în interior
Poți să stopezi dacă plătești, pe loc, daca reușești să ajungi la mașină in timp ce poliția și mașina de ridicat a ajuns sau e în operațiunea de ridicare

Se ridică mașinile dar nu există parcări
Cetățenii cu autovehicule abuzează trotuarele dar, in același timp, autoritățile nu au lucrat pentru a construi parcaje in clădiri separate multietajate sau subterane și nici masuri sau strategii de analiză și soluții pentru parcaje și staționări.

Pericol de Abuz?, decizia este a Poliției Locale
Legea dă un suflu de aer pentru rezolvarea zonelor cu mașini abandonate sau trotuare din zone foarte aglomerate sau centrale ocupate abuziv, dă mână liberă pentru ridicarea mașinilor staționate abuziv dar poate fi la rândul ei abuzivă către cetățeni din zonele cu lipsă cronică de locuri de staționat sau parcaje.

Parcarea și Staționare pe străzile cu locuințe individuale sau colective mici
Problematicile ocupării domeniului public de pe străzile cu locuințe individuale sau colective mici din zonele mai puțin centrale sau mai puțin aglomerate sunt aproximativ similare.

La fel, străzile sau străduțele au staționate mai multe sau mai puține automobile pe domeniul public și, pe acest tip de zone, diferența este că nu există instituite parcaje cu plată de ocupare a domeniul public. Motivul îl explic mai jos.

Pietonii circulă în șir indian pe trotuarele înguste sau prin strungile lăsate de mașini parcate pe ambele părți ale carosabilului
Și pe aceste străzi, pe lungi segmente de stradă sau uneori pe toată lungimea străzii, deși nu sunt zone centrale și nici cu o densitate mare, pietonii circulă tot în șir indian strecurați printre mașini.

Între Blocuri se ridică alte Blocuri și nu parcaje
Terenurile cu Locurile dintre blocuri au fost date privaților pentru a face alte blocuri, si aceste blocuri noi vin la pachet fără locurile de parcare necesare încărcând si mai mult infrastructura existenta.

Primăriile trebuie să recupereze terenuri pentru spații verzi și locuri de parcare între blocuri, nu blocuri și case între blocuri.

Cauza trebuie atacată și nu doar cosmetizarea efectelor
Cauza este lipsa unei strategii de încurajare și descurajare prin taxe și alte măsuri dar și haosul Urbanistic provenit de la mini-blocurile construite pe foste parcele de locuință individuală care “aruncă” în stradă necesarul de locuri de parcare, ocupând gratis și nereglementat domeniul public.

Strada se umple “natural” cu mașini provenite din slabele reglementări urbanistice, apar gradele diferite de deținere în posesie a numărului de vehicule aferente unei gospodării.

O parte din locuințe colective sau individuale au în proprietate mai multe automobile față de alte locuințe care sunt locuințe individuale cu una sau zero automobile. Aceasta diferență este preluată, tot pe domeniul public, în fața clădirilor care au în posesie mai puține sau chiar niciun automobil. La mica înțelegere sau neînțelegere, cei care nu au loc de parcare (staționare) în fața casei sau blocului, parchează în fața celor care “au prea multe locuri”.

Nicăieri în lumea civilizată nu se amestecă/zonifică aceste funcțiuni amestecat lot lângă lot.
locuinte colective mici etape de densificare de la locuinte individuale la locuinte colective mici inghesuite
Locuinte Colective Mici | Unde și de ce (urbanambition.ro)
Se vor ridica Mașinile de pe Străduțele cu Case de la Periferiile Orașelor
În zonele de la periferie, în zonele aerisite, este absurd să trasezi marcaje pe o stradă cu două – trei mașini staționate în fața curților locuințelor respective.

La fel de absurd și neconstituțional este să trasezi locuri de parcare pentru locuințe colective în fața curților locuințelor individuale. Mă refer la locuințele colective (blocurile dintre case) care absolut niciun bloc de acest tip nu are proiect conform care să asigure nici în proiectul tehnic locurile de parcare în incintă și spațiile verzi.

Este absurd și neconstituțional să pulverizezi cu blocuri noi (toate neconforme ca proiect) o zonă veche și constituită / prevăzută de 100 de ani cu locuințe individuale. Este absurd și neconstituțional să prevezi locuri de parcare pentru cei cu blocuri noi neconforme marcate în fața celor cu case pe țesut urbanistic de locuință individuală.

Parcarea și staționarea pe stradă în zonele centrale și aglomerate
În zonele unde nu este interzisă staționarea, străzile din zonele centrale și aglomerate cu locuințe colective își stabilesc locuri de staționare dar și locuri de parcare ocupând domeniul public.

Parcarea sau staționarea se fac pe una sau chiar pe două benzi dacă strada este cu sens unic și are o lățime de minim 3,8 metri care să permită circulația auto-specialelor de pompieri.

Deși o mare parte din mașini nu au calitatea de a aparține de vreo reședință de pe stradă și, de multe ori, clădirea respectivă nu este prevăzută cu niciun loc de parcare, nu există o evidență sau analiză privind factorii de aglomerare și mecanisme de reducere a acestora.

Atât staționarea cât și parcarea reglementată care închiriază și ocupă domeniul public blochează într-o mică sau mare măsură circulația pietonala.

Dacă trotuarele sunt foarte înguste, pline de obstacole sau vegetație neîntreținută, majoritatea pietonilor vor circula strecurați, în șir indian pe stradă, printre mașinile parcate și cele care circulă de cele mai multe ori în forță cu viteză sporită chiar și pe străduțe mici.

Se vor ridica Mașinile de pe Străduțele cu Case și blocuri din Centru?
Probabil că da, autovehiculele care vor obstrucționa circulația pietonală în mod ostentativ, pe zonele centrale care aveau deja un amestec puternic și haotic dar istoric de locuințe individuale și colective.

Deja în multe din aceste zone sunt trasate și oficializate zone de parcaj în fața clădirilor.

Se poate trăi mai bine cu “mai puțină mașină” în zonele centrale
Diferența între parcajul în zone centrale și periferice este că poți trăi confortabil și fără mașină în aceste zone centrale, zone de unde poți să ajungi chiar pe jos în alte zone semicentrale sau chiar la gară.

Nu e suficient doar mijloc de transport de la periferie ca să renunți la un loc de parcare la fel ca în zonele din centru
E vorba de distanța pe care o parcurgi pe jos fără acel mijloc de transport și de facilitățile pe care le oferă centrul pentru a alege o locuire cu folosirea mai rară a unei mașini parcate într-un parcaj public la mică sau mare distanță. Asta nu se poate în zonele periferice, cetățeanul vrea mașina în curte sau în fața porții.

Oprirea, debarcarea, îmbarcarea, dropoff, Kiss&Go
În unele zone adiacente spațiilor comerciale, zonelor rezidențiale noi și cele ale școlilor s-au instituit benzi sau puncte marcate clar unde nu ai voie să parchezi și nici să staționezi. În aceste zone se permite un fel de oprire pentru îmbarcare sau debarcare.

În unele țări, se numesc zone dropoff sau kiss&Go cu timpi de staționare foarte scurtă, oprire de unu, două sau cinci minute în funcție de regulamentul stabilit de fiecare instituție/operator în parte.

Zone de oprire în apropierea stațiilor de transpor public
Și pentru zonele de transport public, noduri intermodale, benzile din apropierea anumitor stații de metrou ar trebui să existe aceste zone de Drop off, zone in care să fie interzisă și amendată staționarea prelungită, zone care ar trebui să fie folosite strict pentru îmbarcare și debarcare.

La fel și pentru drumul cel mai apropiat de clădiri publice culturale sau administrative, să existe aceste reglementări pentru zone de preluare, îmbarcare și debarcare.

Presiune pe Autorități pentru soluții și locuri de Parcare
Legea 273/2020 creează o presiune pe cetățeni dar și o presiune pe autorități pentru crearea locurilor de parcare

În zonele centrale sau semicentrale se pot institui interdicții de staționare pentru nerezidenți și pentru diverse mașini utilitare parcate în respectivele zone rezidențiale

În curând, vom ajunge să nu putem achiziționa o mașină dacă nu facem dovada clară de deținere a unui loc de parcare

Chiar dacă deținem loc de parcare, nu vom putea parca în locuri de parcare care au prioritate cu altă rezidență

Prin multiple hotărâri locale, pe rând, taxe și/sau interdicții treptate și gradate în zonele centrale pentru nerezidenți.