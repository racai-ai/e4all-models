Constructie Provizorie
Conţinutul simplificat al Documentatiei Tehnice DT

2020-06-02 9060 0
Continutul simplificat al documentatiei tehnice dt
O constructie provizorie poate fi considerată definitivă în funcție de materialele din care este alcătuită sau îmbunătățirile care sunt aduse acesteia.

Termenul de Constructie provizorie este cuprins și explicat în anexa 1 la punctul descrierii Clădirilor de importanță redusă din Legea 50/1991 și în Norma metodologică aferentă acestei legi.

În anexa doi a legii (tabelul de jos) sunt prezentate tipurile de construcții care pot fi considerate, în anumite condiții, construcții provizorii și care, implicit, pot fi realizate cu un conținut simplificat al Documentației Tehnice (D.T.)

Condiția pentru folosirea unei documentații simplificate este ca aceste construcții (din tabel) să fie încadrate ca provizorii.

Provizorii, o scurtă descriere: cu materiale care permit montarea și demontarea rapidă, materiale ușoare, conf anexa 1

Construcția provizorie este corelată cu documentația simplificată.
Mare atenție: aceste construcții (din tabel) vor fi considerate permanente dacă nu îndeplinesc caracteristicile unei construcții provizorii, indicate la punctul de sus.

Construcțiile considerate permanente, chiar dacă sunt încadrate în acest tabel, pot necesita Documentație Tehnică cu conținut obișnuit nu simplificat.

Delimitarea este neclară și nefericită pentru litera d. (împrejmuiri și mobilier urban, amenajări de spații verzi, parcuri, locuri de joacă și agrement, piețe și alte lucrări de amenajare a spațiilor publice), acest tip de investiții care afectează aspectul estetic al spațiului public pietonal este introdus ca “provizoriu” și intra sub incidența documentației simplificate.

Mai mult acest tip de investiție, de la lit d, a fost scos total sau parțial de sub incidența studiilor suplimentare de urbanism și chiar de sub incidența oricărui minim Proiect Tehnic care să asigure o calitate a amenajărilor urbane.

Continutul simplificat al documentatiei tehnice dt si corelarea cu constructie provizorie
Continutul simplificat al documentatiei tehnice dt Anexa 2 La Norme de aplicare LG 50
Inchideri de Balcoane și Compartimentări Ușoare Interioare
Foarte clară este adăugarea alin 20.5 și 20.6 din art 7 la legea 50, unde se specifică, direct, posibilitatea folosirii Documentațiilor Tehnice simplificate pentru inchiderea balcoanelor și a compartimentărilor interioare (cu materiale ușoare)

La fel de clar este indicat termenul “provizoriu” la litera h din Legea 50/1991 Art 3:

“lucrări de construcții cu ^^caracter provizoriu^^: chioșcuri, tonete, cabine, spații de expunere, corpuri și panouri de afișaj, firme și reclame, copertine și pergole situate pe căile și spațiile publice, anexe gospodărești, precum și anexele gospodărești ale exploatațiilor agricole situate în extravilan”

Anexele Gospodărești, chiar și cele Rurale, pot fi adevărate capodopere Arhitecturale și Inginerești
În caz de folosire a materialelor și de tehnici constructive folosite pentru o construcție obișnuită, aceste tipuri de anexe nu pot fi încadrate ca provizorii și , implicit, nu se pot folosi documentații simplificate.

Tabelul cu conținutul simplificat are nevoie de câteva explicații
La punctul 1 – împrejmuiri:

Pot realiza un gard sau o împrejmuire cu documentație simplificată?

Da, acestea pot fi realizate cu documentație simplificată dacă sunt realizate din materiale ușoare pentru a fi considerate provizorii (imprejmuiri temporare cu plase ușoare, cu stâlpi metalici înfipți în pământ, fără betoane, fără soclu)

Piețele și “alte lucrări” de amenajare a spațiilor publice Mobilier urban, amenajări de spații verzi, parcuri, locuri de joacă și agrement?

După cum se poate observa în multe cazuri, sunt și Pot fi amenajate cu documentații simplificate sau inexistente, din acest motiv, după cum am scris mai sus, spațiul public este de o calitate estetică și constructivă foarte slabă.

Documentații simplificate pentru Panouri de Afișaj firme și Reclame, Copertine și Pergole?
Anumite tipuri de copertine și pergole cu risc de prăbușire pe timp de iarnă sau smulgere la acțiunea vântului, au nevoie de mai mult decât o documentație simplificată cerută de lege.

Chioșcurile, cabinele și tonetele nu au nevoie de documentații elaborate, dar, în același timp, ar fi util și recomandat un studiu urbanistic și de mobilitate urbană alocat segmentului pietonal afectat de plantarea tonetelor și diverselor panouri.

Documentații simplificate Pentru restul de Anexe Gospodărești Urbane, Periurbane, Rurale sau Agricole din extravilan?
Este necesară documentație obișnuită, dacă aceste anexe sunt construite cu materiale obișnuite unei construcții definitive, cu fundații, structuri hibride, din lemn, de beton armat sau metalice.

Pe subiect similar am scris despre anumite aspecte misterioase din Legea 50-1991 – legea construcțiilor.