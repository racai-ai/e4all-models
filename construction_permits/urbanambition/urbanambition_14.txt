Cum se face un gard – Categorii de împrejmuiri
2021-08-31 594 0
cum se face un gard tipuri de imprejmuiri
Ce fel de împrejmuire și cum se face un gard pentru o curte cu casă sau grădină. Care tip de gard e potrivit la stradă și ce împrejmuire e bună între vecini. Din metal, beton, din lemn sau materiale moderne compozite. Ce fel de fundație. Cu soclu sau fără soclu. Clasic sau modern?

În acest articol voi aduna resurse utile cu schițe și principii, cu categorii și tipuri de împrejmuiri. Ce greșeli se fac și de ce trebuie să ții cont atunci când alegi gardul de la stradă și gardul dinspre limitele laterale și posterioare. Cât de important e gardul care ține poarta de acces auto și pietonal. Cote de nivel și scurgerea apelor.

Garduri Vechi
Cele mai simple și arhaice garduri erau alcătuite din pari înfipți în pământ, cu împletituri din lemn, cu plase din șipci sau rigle subțiri de lemn înșirate și bătute în cuie pe două sau trei traverse orizontale. Panourile rezultate erau bătute în cuie și legate suplimentar cu sârmă de fiecare stâlp.

Un alt model de gard era cel cu din scânduri sau lătunoaie pe care încă se vedea coaja lemnului. Se fixau pe orizontală direct de parii/stâlpii adiacenți.

Împrejmuirile vechi din centrele marilor orașe respectau dispozițiile de urbanism și erau realizate în marea lor majoritate cu socluri din beton armat sau zidărie plină, cu stâlpi masivi și plase din lemn sau fier forjat.

Gardurile și porțile din zonele rurale, deși erau foarte variate în forme și nuanțe, se încadrau într-o estetică cuminte și uniformă generată de bunul simț al meșterilor locali.

Comenzile pentru garduri cu porți, fiind destul de costisitoare, erau realizate de un număr mai restrâns de meșteri care reușeau să țină sub control designul în anumite tipare estetice armonioase: Motive decorative și constructive florale, geometrice, zoomorfe.

Preluări locale decorative medievale, art nouveau, baroc, șamd. Sunt întâlnite și garduri cu porți simple mai industriale, din foi mari de tablă cu decorații reduse, cu câteva motive florale și geometrice dispusă într-o varietate foarte elaborată. Garduri cu porți masive din lemn, de inspirație medievală cu ranforsări metalice vizibile sau ascunse pe o parte, cu șuruburi metalice cromate sau negre, cu capete mari vizibile și aliniate cu rol de fixare dar și de participare la estetica marcării structurii ascunse sau vizibile.


Garduri noi
O diversitate copleșitoare de garduri practice, creative
Majoritatea gardurilor prezentate în articolul din acest link pot fi considerate ludice și creative: https://ideipentrucasa.ro/26-modele-de-garduri-inedite-pentru-curti-unice/


Este o diferență mare între creativitate cu mijloace care țin de refolosire, reutilizare, materiale naturale sau materiale care au în spate o memorie, autenticitate, cu propriile povești, utilizări reinterpretate, puse în altă lumină, noi cadre cu povești și mesaje noi.

Garduri inestetice sau chiar kitschoase

https://ro.wikipedia.org/wiki/Kitsch. Multe împrejmuiri care nu respectă nicio prevedere a regulamentelor de urbanism, specificul locului, ghiduri locale sau de bun simț:

Garduri în culori țipătoare, Lucioase, Aurite, Cromate sau Cupruite’

Garduri lucioase, aurite, cromate, din inox sau vopsite în culori patinate dubioase “vintage” sau țipătoare, anumite garduri din fier forjat exagerat dispus, garduri din sticlă sau termopan, garduri placate cu gresie sau faianță, garduri cu baluștri sau popice alungite. Anumite garduri prefabricate (beton sau metal) cu design/texturi ridicole și culori strigătoare.

Lei, Vulturi, Căței și alte creaturi cocoțate

Cocoțate caraghios pe stâlpii porții sau pe toată lungimea gardului de la stradă: Imitații de Sculpturi turnate cu gargui, lei, vulturi, sirene și alte creaturi scornite.

Gardul tip cazemată, fortăreață, închisoare, ambasadă, mănăstire

Garduri din beton sau zidărie, total opace, ca la mănăstiri sau ambasade. Prevăzute cu țepi, cioburi sau sârmă ghimpată.

Țepi, săgeți, țepușe, sulițe și alte elemente ascuțite agresive

Garduri cu țepi la partea superioară, la mijloc, peste tot cu țepi și țepușe. Țepi mari, mici, colorați, auriți sau cromați. Nu sunt doar pentru protecție la efracție și împiedicarea la cățărarea, o atracție pentru impunătorii și eleganții țepi de la gardurile istorice. Cererea de țepi și țepușe e foarte mare.

Garduri noi de fier forjat și lemn

Gardurile din lemn și fier forjat, chiar și cu un design amatoricesc nestudiat sau elucubrant/degenerat, afectează mai puțin vizual. Gardul din lemn compensează designul prin prisma elementelor naturale.

Chiar în forme și detalii inestetice sau kitschoase, gardul de fier forjat compensează prin preluarea superficială a imaginii romanțate și procesul tradițional de fabricare și prelucrare a fierarului. https://www.ornamentefierforjat.ro/?go=page&p=29

Garduri alipite de fațadele clădirii/casei

Dacă respectivul gard este foarte aproape de zidul casei, indicat este un gard transparent sau chiar eliminarea gardului respectiv și realizat doar pe continuarea din colțurile clădirii/fațadei. În cazul eliminării gardului apropiat de fațadă, chiar dacă în acest fel se retrage și poarta, în spațiul rămas se pot crea jardiniere sau spații verzi plantate care fac tranziția între poarta de acces și trotuarul public.

Garduri la bloc sau între blocuri

Din cauza soluțiilor neconforme de amplasare a blocurilor noi, din cauza retragerilor insuficiente față de circulații și față de limitele laterale de proprietate, rezultă uneori situații în care proprietarii de la parter preferă să aibă geamurile foarte apropiate de gard, rezultând un fel de curți de lumină foarte înguste slab aerisite și întunecoase.

În mod normal, orice locuință colectivă urbană din zone centrale nu ar avea nicio justificare pentru amplasarea gardurilor.

Gardurile obișnuite pot apărea cel mult pentru delimitarea ansamblurilor care conțin mai multe blocuri. Între blocuri pot apărea cel mult garduri verzi sau garduri foarte ușoare de înălțime mică pentru separarea zonelor de întreținere și decorare a spațiilor verzi. Mai pot exista paravane mai extinse în zona de balcon/terasă parter a apartamentelor sau de delimitare a teraselor de alimentație publică sau terasele/platformelor spațiilor comerciale diverse.

Sistematizare verticală și amenajarea incintei
Ideal este să aveți măcar o schiță sau a un minim proiect privind cotele de nivel, scurgerea apelor pluviale și materialele potrivite pentru amenajarea platformelor incintei. Un furtun de nivel și trasarea unor repere de înălțime pe casă și pe poartă sunt de mare ajutor pentru a ști cum se face un gard ideal.

Cum se face un gard în zonele de acces cu trotuar public amenajat, grinda de fundare care leagă stâlpii porții va fi armată suplimentar și va fi protejată cu un cornier metalic înglobat cu ancore la turnare, la muchia dinspre trotuar. Normativul NP 057-02 prevede o denivelare de maxim 2,5 cm față de cota trotuarului.

Gardul cu poarta, pe toată desfășurarea către stradă, va avea fundație la o adâncime sub cota de îngheț, gardul va avea o fundație din beton armat cu grinzi de fundare pe tot perimetrul, armare similară cu cea a caselor noi.

În majoritatea cazurilor, fundarea insuficientă a gardului, după câțiva ani a dus la deformări în stâlpii porții și la închiderea necorespunzătoare a porților de acces. Chiar dacă sunt deformări foarte mici în fiecare an, este afectat sistemul de închidere și impune mutarea sau ajustarea anuală a porților cu tot sistemului de broască și balamale.

Cum se face un gard spre stradă
Pentru gardul dinspre stradă se va acorda o atenție deosebită deoarece va include și poarta de acces auto și pietonal. Aproape orice curte are o poartă mică și una mare. Chiar dacă nu există automobil în gospodărie, o poartă mare este necesară pentru eventualele renovări, acces mobilă, utilitare auto de intervenții sau pentru mașinile musafirilor.

Cota de călcare din dreptul accesului auto și pietonal vor fi atent alese în relația cu cota de acces în casă/clădire, cu aleea pietonală, cu trotuarul de gardă al casei dar și în general cu toată umplutura sau săpătura cu amenajarea incintei.

Gardul si Poarta motiv de mândrie, cartea de vizită a gospodarilor

Poarta și gardul dinspre stradă sunt motive de fală, la fel cum sunt și unele case supradimensionate, nefinisate și folosite parțial.

Poarta și gardul pot etala sau ascunde o anumită putere financiară și eventualele bunuri adăpostite în casă.

În marea majoritate a cazurilor, porțile și gardurile nu sunt încadrate în regulamentele locale de urbanism sau în ghidurile locale. De regulă, meșterii locali oferă unul sau mai multe modele pe care le adaptează după anumite cerințe, majoritatea ofertelor având țepi, capete de săgeți și sulițe incluse de tot felul.

Intrarea prin efracție sau escaladare
Cum se face un gard pentru o locuință fără pază permanentă, un gard transparent sau parțial transparent va asigura o vizibilitate mai bună împotriva intrărilor prin efracție sau prin escaladarea împrejmuirilor dinspre stradă sau dinspre vecini.

Un gard opac spre stradă poate asigura o desfășurare liniștită hoților sau vizitatorilor neinvitați atunci când nu sunteți acasă.

Gardurile cu șipci sau bare orizontale

Nu descurajează escaladarea, pot fi mai elaborate și mai armonioase cu ideea de orizontalitate a gardului. sunt potrivite pentru zonele urbane centrale cu monitorizare și securitate mare.

Pentru zonele rurale, gardurile cu șipci, registre/elemente orizontale cunt potrivite în zonele de culturi agricole protejate adiacente localităților sau pentru separarea pășunilor și zonelor de creștere/trecere liberă a animalelor.

Cota de pe coama de acces
Linia porților se va amplasa pe o coamă situată la 2,5 cm față de linia trotuarului sau la o cotă aproximativ egală cu coama străzii pavate/asfaltate (în cazul în care nu se prevede trotuar public).

Cum se face un gard dacă strada nu este asfaltată și nici prevăzută cu trotuar, amânați pe cât se poate turnarea platformei și lăsați loc pentru ridicarea ulterioară a balamalelor după finalizare trotuar public sau după asfaltarea/pavarea străzii.

Pentru mecanismele complexe cu poartă glisantă sau batante cu balamale automatizate, se va prevedea spațiu de ridicare ulterioară a sistemelor porții.

Pantele de scurgere pentru apele pluviale se vor rezolva în incintă cu scurgeri transversale și longitudinale care să nu ducă apa aproape de casă. Dacă traseul apelor pluviale va fi spre clădire sau către gardul de împrejmuire, va fi prevăzută rigolă de preluare.

Câteva greșeli făcute de marea majoritate a celor care instalează porți noi
Lipsa unei platforme pe toată zona de deschidere a porților.

Principala greșeală este alegerea unei cote greșite a coamei platformei de pe care se deschide poarta. E nevoie ca platforma de pe care pornește stâlpul porții să fie la o cotă ridicată față de stradă în cazul în care strada nu este asfaltată sau sistematizată cu trotuare finale.

Necorelarea zonei de acces auto cu cotele interioare din incinta de amenajat.

Pante la platforme mai mari de 1% neînsoțite de pachet/pachete adiacente de trepte obișnuite sau leneșe. Trepte alunecoase cu pante mai mari de 0,5%.

Lipsa rosturilor de dilatare și armarea insuficientă a plăcilor turnate pe zona de acces auto.

Sistematizare verticală și amenajarea incintei
Ideal e să aveți măcar o schiță sau a un minim proiect privind cotele de nivel, scurgerea apelor pluviale și materialele potrivite pentru amenajarea platformelor incintei. Un furtun de nivel și trasarea unor repere de înălțime pe casă și pe poartă sunt de mare ajutor.

Pentru zonele de acces cu trotuar public amenajat, grinda de fundare care leagă stâlpii porții va fi armată suplimentar și va fi protejată cu un cornier metalic înglobat cu ancore la turnare, la muchia dinspre trotuar. Normativul NP 057-02 prevede o denivelare de maxim 2,5 cm față de cota trotuarului.

Gardul cu poarta, pe toată desfășurarea către stradă, va avea fundație la o adâncime sub cota de îngheț, gardul va avea o fundație din beton armat cu grinzi de fundare pe tot perimetrul, armare similară cu cea a caselor noi.

Fundația gardului dinspre stradă se va întoarce cu cel puțin doi metri pe perimetrul gardurilor dinspre vecini. Fundația și gardul nou se va realiza de la limita de proprietate spre curte.

În majoritatea cazurilor, fundarea insuficientă a gardului, după câțiva ani a dus la deformări în stâlpii porții și la închiderea necorespunzătoare a porților de acces. Chiar dacă sunt deformări foarte mici în fiecare an, este afectat sistemul de închidere și impune mutarea sau ajustarea anuală a porților cu tot sistemului de broască și balamale.

“Învelitoarea” gardului, hidroizolarea
Pentru stâlpii gardurilor de beton și metal se recomandă capace de împiedicare a infiltrării apei. Pentru gardurile cu plăci din beton sau zidărie, dispunerea de elemente prefabricate de tip capac, plăci de învelitoare sau glafuri din tablă. Toate aceste elementele să aibă sistem de picurare pentru împiedicarea prelingerii apelor pe sub capac/glaf.

Hidroizolarea porțiunii orizontale între soclu și orice zidărie.

Trotuarul de gardă și drenajul. Cum se face un gard pe zonele de incintă neamenajată
Este ideal să aveți un mic trotuar de gardă (pe care să puteți circula pietonal sau cu o roabă).

În zona adiacentă trotuarului este indicată realizarea unui drenaj.

Rolul trotuarului este de a îndepărta apa de fundația acestuia, rolul drenajului este de a capta și direcționa apa spre panta sau pantele longitudinale ale terenului amenajat sau neamenajat.

Înălțime Gard. Transparent sau Opac
Majoritatea Regulamentelor de Urbanism prevăd garduri transparente către stradă și opac/plin către vecini.

Gardurile către stradă vor fi prevăzute cu soclu opac la 60 de cm și partea superioară (plasa sau panoul de gard) transparentă din metal, lemn dublate de gard viu.

Gardurile către vecini sunt permise opace cu o înălțime de maxim 2,5 m.

În zone rurale, către grădinile și livezile vecinilor ideale sunt gardurile simple transparente cu fundație și un mic soclu de 25-30 cm.

casa aproape de gard vecin
Casa apropiata de limita de proprietate laterala cu trotuar complet, drenaj sau rigolă de preluare ape pluviale.
Trotuar de gardă al casei. Rezolvarea apelor pluviale cu sau fără jgheab la învelitoare.
Foarte multe loturi înguste cu casele stil vagon cu una din laturi foarte apropiate de una din laturi. În acest caz, la către peretele casei vecine, spre calcan sau la retrageri mai mici de doi metri a vecinului față de gardul dvs., ideal e tot gard transparent. Dacă vecinul nu are activități pe acea fâșie de teren, nu are rost să puneți gard opac, “gardul” opac va fi vizual chiar peretele casa vecinului). Tot în acest caz, dacă vecinul are geamurile de la holuri, debarale sau băi către gardul și curtea dvs., de cele mai multe ori, e suficient un gard viu dublat eventual de țesături in culoarea casei sau a gardului.

Este gardul meu sau al vecinului?
Orice împrejmuire realizată cu autorizație de construire va intra în proprietatea celui care a inițiat proiectul și recepționat lucrarea executată.

Un gard fără autorizație nu are acte și, teoretic, nu vă aparține chiar dacă îl construiți la mica înțelegere cu vecinul.

Gard lângă sau pe limita de proprietate?
Pentru loturile noi sau parcelările noi realizate de un investitor sau asociație de investitori, gardul poate fi amplasat cu axul fix în axul limitei de proprietate. În acest fel, gardul devine proprietate comună a celor doi proprietari vecini. O altă variantă este ca fiecare lot să aibă gardul pe una din laturi în cadrul limitei de proprietate. Latura posterioară va avea axul gardului suprapus pe axul limitei de proprietate.

Problematici și dileme foarte multe se ridică în cazul combinației de loturi vechi cu loturi noi sau reamenajate. În cazul în care doar unul din vecini dorește schimbarea gardului, poziția acestui gard nu va fi pe axul limitei de proprietate, va fi în propria limită de proprietate și, după cum am scris mai sus, acest gard fa fi autorizat și va aparține în acte vecinului respectiv.

În marea majoritate a cazurilor vecinii se înțeleg și gardul, plătit total sau parțial de unul din vecini, va fi amplasat pe axul limitei și pe locul gardului vechi. Chiar dacă în realitate, după execuție, gardul va mușca mai mult sau mai puțin din limite sau va fi așezat pe ambele limite, dacă se va realiza cu autorizație, în acte și autorizații, gardul va fi prins formal de unul din vecini.

Pe problematica gardurilor, dacă se respectă regulamentele de urbanism privind înălțimea dar și alte considerente privind opacitatea, rezistenta și situațiile descrise mai sus, orice vecin se bucură de un gard nou și trainic opac, transparent, din beton, metal, lemn sau vegetal pentru o simplă delimitare.

În multe ansambluri urbanizate sau mai civilizate, în cele care au anumite delimitări comune față de spații publice sau cele private cu access pietonal public, între limitele de proprietate se amplasează doar garduri foarte ușoare, garduri vegetale sau o combinare între acestea.

Categorii de garduri și împrejmuiri
cum se face un gard categorii de imprejmuiri




Gardurile se încadrează ca amplasare în două mari categorii de împrejmuiri:
Gard către strada de acces care include poarta de acces auto și pietonal.
Garduri către vecinătăți, pe limitele laterale și posterioare ale incintei
Din punct de vedere al vizibilității, circulației aerului/ventilației sunt:
Garduri transparente
Parțial transparente
Opace
Elemente componente vizibile majore pentru garduri:
Garduri fără soclu
Garduri cu soclu
Cu stâlpi vizibili pe ambele părți
Cu stâlpi vizibili pe o singură parte
Elemente structurale ascunse:
Cu fundații locale/izolate la stâlpi
Fundații continue
Cu fundații izolate la stâlpi și grindă de fundare între stâlpi
Din punct de vedere al stâlpilor de rezistență:
Stâlpi din metal
Din beton armat prefabricat
Stâlpi din beton armat turnat la fața locului
Elemente structurale vizibile parțial:
Stâlpii înglobați
Soclul din beton armat
Elemente structurale vizibile:
Grinzile și contravântuirile panourilor/plaselor de gard
Categorii de materiale pentru panouri sau plase de gard
Panouri din lemn
Metalice
Hibride lemn și metal
Compozite (deck, WPC sau PVC)
Panouri din beton armat prefabricat
Categorii de alcătuire și montaj plase sau panouri:
Panouri prefabricate în totalitate
Prefabricate în piese mari (câteva piese pe fiecare panou/plasă de gard)
Panouri din piese medii și mici cu secțiuni rectangulare sau plate (rectangulare sau table)
Fixarea stâlpilor metalici:
Fixați/înglobați la turnarea betonului în soclu, în grinda de fundare sau în fundație
Stâlpi metalici uzinați fixați mecanic în piese metalice de legătură, piese înglobate la turnare în structura de beton armat
După panta terenului:
Gard pe teren plat
Gard fără rupere de pantă pe teren ușor înclinat
Cu rupere de pantă pe teren ușor înclinat
Cu rupere continuă de pantă pe teren înclinat
Rupere ocazională de pantă pe teren înclinat
După natura terenului:
Pe teren neamenajat
Teren amenajat pe una din laturi în zona gardului
Pe teren amenajat pe ambele laturi în zona gardului
După sprijiniri:
Fără zid de sprijin
Cu zid de sprijin





Garduri și porți cu acoperiș
https://7minuni-transilvania.ro/minune/portile-secuiesti-din-localitatea-satu-mare

În multe gospodării din Transilvania și Bucovina, inspirate din conacele nobililor, cu poartă mare la mijloc pentru accesul căruțelor și poartă mică pentru accesul pietonal. Anumite exemplare erau dotate cu două porți pietonale.

Reinterpretări moderne cu portaluri din beton armat vedem în multe proiecte care integrează poarta și împrejmuirea ca element component al clădirilor de locuit și cu anexele din incintă

Porțile de intrare cu acoperiș, pe lângă rolul estetic, decorativ și de protecție contra intemperiilor, aveau și un rol spiritual, prin aceste porți ca niște portaluri, se trecea dintr-o lume în alta, din stradă în liniștea și protecția gospodăriei, portal de trecere din lume în curtea bisericii și a cimitirului.

Garduri din lemn prevăzute cu acoperiș din scânduri dispuse orizontal-inclinat. Scândurile de învelitoare erau tratate cu vopsea, ulei sau învelite cu tablă.

Proiectare și execuție
Gardurile pot fi elemente de risc la prăbușire sub efectul vântului, din cauza infiltrațiilor apelor pluviale sau în caz de accidente auto.

Cele mai importante elemente sunt stâlpii și soclul. Acestea vor fi ancorate la turnare sau mecanic într-o fundație suficient de solidă, lată și adâncă.

Să permită oprirea sau preluarea oricărui șoc provenit din efectul vântului și a eventualelor loviri obișnuite sau accidente ușoare de la autoutilitare sau diverse autovehicule din incintă proprie și vecină, din parcările de acostament din lungul trotuarelor drepte sau în pantă, perpendiculare pe gard. Armare suplimentară la gard sau parapete de protecție pentru gardurile din curbe sau cele capăt de perspectivă la intersecțiile “în T” intens circulate.

Se va acorda o deosebită atenție fundațiilor și grinzilor de fundare În cazul terenurilor în pantă sau în cazul gardurilor care au și rol de sprijinire/zid de sprijin a pământului sau al carosabilului din incintă.

Se va consulta arhitectul pentru autorizația gardului, inginerul de rezistență în structuri de beton și metal înainte de execuție, inginerii de sistematizare verticală, topometriștii și studiile geo.

Dimensiunile și sfaturile primite aici nu exclud consultarea echipelor de proiectanți ingineri plus arhitect.