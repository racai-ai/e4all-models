Legea Urbanismului 350-2001 Actualizata 2019
2019-12-08 8168 0
legea urbanismului tabel cu lista de legi aferente suprapuse peste harta plan de urbanism bucuresti
Legea Urbanismului cu toate anexele aferente. În acest articol găsiți actualizate, centralizate, în tabel, toate Legile, Hotărârile de Guvern, Ordonanțele, Ordinele Ministeriale și normele metodologice aferente legii 350/2001 privind Amenajarea Teritoriului și Urbanismul.

Vă scriu și despre stadiul actual al legislației Urbanismului, ce blocaje sunt în acest pachet de legi dar și de ce Planurile de Urbanism, prevăzute prin aceste legi, sunt blocate și generează situații de neconformitate.

Legea de bază este legea 350/2001 privind amenajarea teritoriului și urbanismul.

Esențiale sunt următoarele legi și următoarele documentații pentru Legea Urbanismului :
Ordonanțele și legile care completează această lege, foarte importantă este OUG 51/2018 prin care se amână la infinit, după cum am scris detaliat mai jos, Planurile de Urbanism Generale, aceste planuri fiind esențiale pentru aplicarea legii 350.
Foarte importante sunt Normele de aplicare a legii 350/2001 dar și
Hotărârea pentru aprobarea Regulamentului general de urbanism și a Normelor privind finanțarea.
Regulamentul General de Urbanism (amplasarea construcțiilor, procentul de ocuparea al terenurilor, orientarea construcțiilor, accese carosabile, parcaje, spații verzi și plantate)
Norma metodologică privind finanțarea elaborării planurilor și regulamentelor locale de urbanism
Ghid Privind Elaborarea și Aprobarea Regulamentelor locale de Urbanism
Reglementare tehnică – Ghid privind metodologia de elaborare și conținutul cadru al Planului Urbanistic General
Ghid privind metodologia de elaborare și conținutul cadru al Planului Urbanistic Zonal
Reglementare tehnică – Ghid privind metodologia de elaborare și conținutul cadru al Planului Urbanistic de Detaliu
LEGE nr.24 din 15 ianuarie 2007 privind reglementarea şi administrarea spaţiilor verzi din zonele urbane.
Legea nr. 50/1991 privind autorizarea executării lucrărilor de construcții
Codul Civil, link despre servitute și altele.
În tabelul de jos este Baza de date actualizată cu Normele, Legile aferente de completare și modificatoare ale legii 350 din anul 2001:
Icon
Legislatie-Urbanism-2020
 1 file(s)  25 KB
Stadiul și evoluția legii 350/2001
Legea Urbanismului s-a născut după aproximativ 10 ani după revoluția din anul 1989.

Legea nr. 350/2001 privind amenajarea teritoriului și urbanismul a suferit o multitudine de completări, modificări și abrogări ale completărilor. Unele completări au fost necesare altele au sporit problematicile urbanistice și administrative.

PUG nu PUZ coordonator
Multe din modificări și completări au lăsat loc de interpretări sau de invenții improvizate ale administrației locale așa cum sunt aceste Planuri de Urbanism Zonale Coordonatoare de Sector pentru București dar și Planuri de Urbanism Zonale prea extinse pentru zone și localități Toată țara.

PUZ-uri de sector “coordonatoare” nu sunt prevăzute în legislația actuală și contrazic anumite drepturi constituționale, codul civil, prevederi din prezenta lege dar și alte legi, după cum am scris și în acest articol: https://www.urbanambition.ro/pug-puz-pud/. Acestea nu ar trebui să facă derogare de la PUG, ar trebui să facă strict coordonare.

Ordonanța Care amână la infinit dezvoltarea coerentă
Aceste PUZ-uri sau, mai bine zis, inventatele PUS-uri (“S vine de la Sector) se nasc “moarte” din lipsa de acțiune a autorităților, pe Ordonanța nr 27 din 2008 și Ordonanța OUG 51/2018.

Faptul că Planurile de Urbanism Generale nu au putut fi actualizate, fapt recunoscut de autorități în ordonanța OUG 51/2018 în care se recunoaște neputința sau lipsa de voință de a lucra și managementul defectuos pentru Planurile de Urbanism Generale.

Practic, Legea Urbanismului este blocată și nu poate fi aplicată prin această ordonanță 51/2018, termenele de predare și actualizare a Planurilor Generale de Urbanism se extind la infinit.

La discreția și toanele administrației Locale, se blochează legea 350/2001 cu cerințele interne dar și cerințele și obligațiile la nivel European pentru actualizarea Planurilor de Urbanism Generale pentru interesul general al cetățenilor și pentru dezvoltarea coerentă a localităților.

Prin OUG 51/2018 nu se specifică termene în timp, penalizări sau măsuri care pot fi luate de cetățeni sau măsuri legale dinspre anumite autorități pentru tragerea la răspundere a acelor autorități sau reprezentanți ale acestora pentru neîndeplinirea realizării Planurilor sau Etapelor din Planurile de Urbanism Generale.

Planurile de Urbanism rămân la interesele celor care vor profit și nu neapărat dezvoltare armonioasă pentru cetățeni
Realizarea Planurilor de Urbanism Zonale extinse rămâne, în acest fel, la discreția și interesului investitorilor locali și nu al cetățenilor abuzați de efectele nocive ale “Planurilor de Zonă”.

Aceste planuri sunt inițiate de investitori cu interese financiare de a construi mult, pentru profit și nu neapărat în interesul cetățenilor sau pentru dezvoltarea sustenabilă și armonioasă a localității/zonei urbane pe termen lung. Și din aceste cauze, pe termen mediu și lung, toată lumea are de pierdut, și investitori și cetățeni.

27 De modificări și Completări prin alte ordine, legi și ordonanțe
În tabelul de mai sus sunt marcate legile și ordonanțele care afectează legea urbanismului

Multe prevederi din ordonanțe și din aceste legi intră în conflict sau se anulează brutal. Legea 350 actuală, cu toate modificările, pare croită în funcție de interesele unora sau ale altora pentru a rezolva anumite interese financiare sau tehnice.