Casa pe Teren Ingust
Casa Vagon, Garajul, Cuplat sau Izolat

2020-05-05 5115 0

Loturi înguste în Zonele Urbane, Casa Vagon, Semi-cuplate
Pentru zonele Rurale putem găsi o tipologie de case alungite tot în stil Vagon sau Semi-vagon cu terenuri ceva mai late față de cele din zonele Urbane.

Chiar dacă la o primă vedere aceste terenuri și case par imposibile, cu un arhitect, aproape cu orice arhitect, se poate dezvolta ceva estetic și funcțional pe acest tip de terenuri înguste și foarte înguste, după cum puteți vedea în exemplele din aceste linkuri:

https://e-zeppelin.ro/recuperand-o-tipologie-locala-o-casa-vagon-in-bucuresti/

https://e-zeppelin.ro/casa-vagon-cu-sapte-acoperisuri/

https://lovedeco.ro/transformarea-unei-case-vagon-din-anii-40-in-cel-mai-cool-spatiu-din-nord-estul-capitalei/


Loturi mici și înguste în Zonele Rurale și Periurbane
Tot în urma moștenirilor terenurilor părintești și împărțirii acestora, între rude, frați și surori, pe lungime, au rezultat două sau mai multe parcele înguste sau foarte înguste, parcele care au păstrat doar lungimea terenului inițial. (am scris și în articolul din link: https://www.urbanambition.ro/parcelare-terenuri-cu-latimi-inguste/)

Pe aceste terenuri înguste s-au dezvoltat case amplasate informal, majoritatea fără Autorizație de Construire, la mica înțelegere cu vecinii, fără prevederi urbanistice standardizate, pe lung sau foarte alungite, cu o retragere minimă pe una din laturi și cu o curte care să permită accesul animalelor către anexele gospodărești, accesul unei căruțe sau a utilajelor agricole spre grădina din spate.

Pe aceste terenuri foarte înguste, sunt cazuri de locuințe prevăzute cu anexe pentru animale și depozitare alipite de ambele limite de proprietate.

În faze ulterioare, aceste anexe gospodărești pentru animale sunt transformate în garaje, apoi în terase și în final în camere de locuit, bucătării și debarale.

Terenurile cu locuințe înșiruite, prevăzute cu zonă de grădină de producție în partea din spate, au nevoie de acces secundar (stradă/alee de minim 3-4 m lățime pentru utilaje sau micro-utilaje.

Nu sunt obligatorii alei de acces secundare pentru Terenurile cu locuințe înșiruite care au doar zonă de livadă și spații de agrement personal.

Pentru terenurile care nu au alee de acces secundar, o soluție folosită este cea de păstrare a unui minim gang de acces utilaje. Gangul este prevăzut, de obicei, cu uși la ambele capete.

Gangul poate fi o simplă trecere printr-un corp amplasat pe parter sau printr-un corp prevăzut cu etaj. La etaj pot fi camere de locuit sau alte camere pentru anexe gospodărești.

Gangul de acces poate fi un spațiu multifuncțional, portic de lucru, folosit cu funcțiunea de garaj pentru automobile sau utilaje.

Posibile Tipologii de Ocupare Optimă a Terenului
vedere de sus locuinte insiruite cu curte doar in spate
01 Vedere plan amenajare locuinte insiruite cu curte doar in spate
Locuințe înșiruite
În schița 01 este prezentată cea mai restrânsă situație cu locuințe înșiruite cu acces direct din stradă, cu o curte mică spre fațada din spate.

Lipsa curții din față impune o soluție colectivă pentru depozitarea deșeurilor.

În cazul în care strada aferentă este sau nu prevăzută cu parcare în acostament, vor fi prevăzute locuri de parcare centralizate pentru locatari și vizitatori.


Soluție cu parcare colectivă pentru locatari și vizitatori. https://www.urbanambition.ro/parcelare-terenuri-cu-latimi-inguste/
Pentru locuințe colective sau semi-colective duplexuri sau triplexuri, în cazul în care nu există curte în fațada principală, este indicată o alee secundară în fațada posterioară. Aleea va avea rol de colectare deșeuri, acces la fațadele posterioare, acces către eventuale curți interioare prevăzute cu spații verzi, locuri de joacă sau relaxare.

Unitățile de locuit se vor separa în compartimente rezistente la foc minim 3 ore din zidării sau beton armat. Separarea va depăși nivelul acoperișului sub forma de atice termo și hidroizolate.

casa pe teren ingust vedere de sus locuinte insiruite cu curte  in spate si in fata
02 Vedere plan amenajare locuinte insiruite cu curte doar in față și în spate

02b Vedere plan amenajare locuinte insiruite cu curte doar in față și în spate
Casa Vagon
Casa Vagon este un tip de locuință dezvoltată pe latura lungă cu un singur șir de camere, trecerea făcându-se dintr-o cameră în alta sau din coridoare amplasate pe o parte sau alta a în lungimea casei.

Caracteristica principală a renovării caselor Vagon este de a muta accesul și livingul în zona centrală a casei și restul de camere (de obicei cele de dormit) pe capetele “vagonului” cu trecere printr-o singura cameră, cel mult două, (de exemplu: trecere printr-un birou, bibliotecă, loc de luat masa) sau printr-un hol cu baie nouă adiacentă (baie cu ventilare artificială sau curte de lumină/ventilare) și hol deschis către curtea laterală.

Același tipar de locuințe colective prevăzute, în plus, cu o curte mică în față.

Aceleași problematici privind colectarea și depozitarea deșeurilor, locurile de parcare și eventualul acces la aleea de promenadă sau de serviciu din spate.

În cazul în care alinierea fațadei este la 5 metri față de limita de proprietate, se va genera o curte care poate permite gararea unui automobil în incintă.

case stil vagon cu curti stramte si calcane inestetice
03 Case stil vagon cu curti stramte si calcane inestetice
În schița de sus este prezentat un tipar des întâlnit in țesuturile urbane constituite din zone vechi, zone istorice sau zone protejate.

Case dezvoltate pe terenuri înguste, fiecare casă generând calcane inutile și inestetice. Acest tip de așezare a locuințelor este cel mai puțin favorabil pentru însorire și ventilare naturală a locuințelor.

case stil vagon cu curti stramte si calcane inestetice cu mica curte in partea din spate si in fata 
04 Case stil vagon cu curti stramte si calcane inestetice, curte in partea din spate si in fata
case pe teren ingust stil vagon cu curti laterale  "cuplate" curte in partea din spate
05. case stil vagon cu incinte laterale “cuplate”, curte in partea din fata.
“Casa vagon” poate fi prezentă în această formă cu calcane cuplate sau cu calcane separate după cum se vede în schița 03.

Este o varianta mai bună a “casei vagon”, cuplarea calcanelor dar și a curților laterale contribuie la o ventilare și însorire mai bună.

O parte din aceste curți laterale au rol de servitute pentru acces la alte clădiri de locuit în cazul în care terenul este foarte dezvoltat pe latura lungă în “adâncime”.

case stil vagon cu curti laterale  "cuplate",  cu mica curte in partea din spate si in fata. 
06. Case stil vagon cu incinte laterale “cuplate”, curte in partea din spate si in fata.
Vedere frontala fatade Locuințe cuplate cu grădină și curți în partea din fața și în partea din spate.
“Locuințe Vagon” cuplate cu grădină și spații verzi în partea din fața și în partea din spate.
Amplasarea către însorire optimă dar cu umbrire maximă.
Case amplasate cu calcanul pe limita de proprietate. O variantă nerecomandată și ineficientă de ocupare a terenului.
08. Case amplasate cu calcanul pe limita de proprietate. O variantă nerecomandată și ineficientă de ocupare a terenului.
Fie că sunt amplasate pe calcan sau retrase cu un metru de la calcan, acest tip de amplasare prezentă în zone urbane dar și în zone rurale este la fel de nefericită ca cel din schițele 3 și 4.

Terenul este suficient de lat și are o deschidere la stradă care să permită două șiruri de camere și o configurație obișnuită de compartimentări. Deși arată ca o casă vagon, acestea nu nu sunt case vagon, dar au aceleași dezavantaje date de curtea laterală foarte îngustă și distanța dintre clădiri foarte mică, plus un calcan extrem de insetetic către fiecare curte.

Legea permite izolat dar e mai bine cuplat
Locuințe cuplate cu grădină și curți în partea din fața și în partea din spate.
09. Locuințe cuplate, pe terenuri minime, relativ mici, cu grădină și curți în partea din fața și în partea din spate.
În majoritatea Regulamentelor de Urbanism sunt permise locuințe izolate pentru terenuri cu deschidere de minim 12 metri.

Pentru terenuri relativ mici (intre 200 și 300 mp), pentru locuințele moderne și eficiente, această deschidere de 12 metri este insuficientă. Rezultă locuințe izolate care au dimensiuni decente dar înghesuite între curți laterale insuficiente și distanțe mici față de clădirile vecine.

Majoritatea acestui tipar de ocupare a terenului nu permite parcarea automobilului în incintă, cel mult cu realizarea unui garaj în cadrul amprentei construite.

Vedere desfasurata front Locuințe cuplate cu grădină și curți în partea din fața și în partea din spate.
Locuințe cuplate cu grădină și curți în partea din fața și în partea din spate.
Chiar și pe terenuri ceva mai generoase este indicată cuplarea clădirilor
Pentru parcelări noi sau clădiri noi în regie proprie, majoritatea cetățenilor preferă regimul izolat cu toate inconvenientele unei curți fragmentate și înșirate pe toate laturile clădirii.

Mai ușor de implementat sistem cuplat pentru terenuri ample:
Pentru parcelări și construcții noi în ansambluri rezidențiale cu proiect unic în una sau mai multe etape.

locuinte cuplate vedere plan cu curte in fata si in spate, cu masini parcate in incinta
10. Alegerea soluției de cuplare pentru a câștiga o curte mai generoasă și o eficiență energetică și termică mai bună.
Cu concept unic, cu unul sau mai multe modele de compartimentări, cu Design unitar și dezvoltare unică, se pot promova și implementa mult mai ușor locuințele sub forma de clădiri alipite chiar dacă terenul are deschidere mai mare de 12 metri.

Rezultă spații ample pe trei laturi ale casei și distanță mărită față de clădirea vecină dinspre curtea laterală.

Pe aceste terenuri cu dimensiuni mai generoase, au loc chiar și două autoturisme dar și grădină spre fațada principală.

Locuințe în Clădiri “Semi-cuplate”
locuinte izolate  vedere plan cu curte in fata si in spate, cu masini parcate in incinta
11 Locuințe Izolate “semi-cuplate” pe terenuri care ar fi mult mai bine mobilate cu locuințe cuplate.
În cele două schițe de mai sus, avem o situație ideală “utopică” în fronul cu fațadele (schița 11b) , o situație care se poate aplica în funcție de conceptul ansamblului de locuințe. În schița 11 cu vederea în plan este o situație cu multe posibilități vernaculare în care acoperișurile pot fi în două ape pe lung sau pe lat, în o apă pe una din cele patru direcții, acoperiș “ascuns” cu pante mici și atice înalte sau acoperiș în terasă.

Dezvoltarea în regie proprie împiedică soluții arhitecturale și urbanistice “utopice”
imagine cu case e locuinte individuale Izolate "Semi-cuplate" cu acoperiș într-o singură apa și deschidere spre însorire comună.
11.b Locuinte individuale Izolate “Semi-cuplate” cu acoperiș într-o singură apa și deschidere spre însorire comună. Variantă “utopică” posibilă doar prin dezvoltări cu parcele multiple și concept unic.
Front utopic dar ideal de locuințe individuale Izolate “Semi-cuplate” cu acoperiș într-o singură apa și deschidere ideală spre direcția însoririi comună.

Chiar dacă nu sunt cuplate, se păstrează o însorire optimă dată de forma etajului sau a șarpantei.

Cu sau fără concept unic, prin documentația de urbanism, următoarele: se vor păstra minim doi metri către una din laturi în cazul în care vom avea ferestre pe acea fațadă sau minim un metru pentru acces întreținere/execuție fațadă/împrejmuire și eventuale rețele pentru canalizare sau pluviale.

Locuința, Garajul, Anexe, portice și curți interioare
casa pe teren ingust Locuințe Izolate "Semi-cuplate" pe terenuri de minim 500 de mp.
13. Locuințe Izolate “Semi-cuplate” pe terenuri de minim 500 de mp. Cu sau fără garaje spre stradă. O variantă similară cu cea de la schița 11, cu diferența majoră a terenului mult mai generos.
imagine cu case e locuinte individuale Izolate "Semi-cuplate" cu acoperiș într-o singură apa și deschidere spre însorire comună.
Locuinte individuale Izolate “Semi-cuplate” in care copertinele, porticele, anexele și garajul de la stradă participă la arhitectura generală.
Încă din stadiul de proiect pentru casă, trebuie să fie gândit ansamblul incintei cu necesarul anexelor (garaj, magazie, depozitare, etc), amenajarea peisageră, necesarul și poziția teraselor și a locului de luat masa în aer liber.

Sunt necesari minim 500 de metri pătrați pentru acest tip de lot relativ îngust dar cu o lungime suficientă de cel puțin 2 x lățimea.

Terenul poate fi mobilat sau nu cu un garaj, cu o copertină, cu un portic sau cu un spațiu liber pentru autoturism.

Toate aceste anexe, dacă sunt luate în calcul de la începutul proiectului, pot contribui la o imagine echilibrată și estetică a incintei, dar și la arhitectura casei.
Anexele, ca extensie a clădirii principale, trebuind să aibă aceeași imagine unitară cu obiectul arhitectural principal.

Pentru locuințele cu garaj sub formă de anexă construită, sunt posibile două variante principale:

Garaj cu acces și poartă de acces direct din tortuar/stradă (cu sau fără retragere față de aliniament.
Garaj cu accesul retras cu cel puțin 5 metri față de linia împrejmuirii, cu trecere prin poartă/acces suplimentar în cadrul împrejmuirii (poartă de acces auto în curte).
Garajul cu Acces Direct din Stradă
Prima variantă, cu garajul la stradă are avantajul accesului direct și eliminarea gardului și a porții suplimentare de acces în curte.

Se realizează o curte interioară între garaj și clădirea de locuit și o intimitate sporită.

Anexa Garajului poate participa în mod fericit, cu cel puțin una din fațade la estetica și arhitectura împrejmuirii.

Garajul cu Acces prin poartă suplimentară în cadrul împrejmuirii
Un spațiu suplimentar protejat între garaj și împrejmuire, ideal este ca acest spațiu sa fie de minim cinci metri pentru a cuprinde lungimea unui automobil dar și eventualele porți care se pot deschide glisant sau pivotant.

Un dezavantaj poate fi micșorarea “curții interioare” și a fragmentării incintei dar și costurile suplimentare pentru poartă și împrejmuire.

Pentru ambele variante este obligatoriu un acces suplimentar auto în incintă, acces adiacent accesului pietonal.

Alte eventuale foișoare, magazii și căsuțe de unelte trebuie să se integreze armonios cu Corpul principal al clădirii și cu eventuala anexa pentru garare.

Alegerea cu atenție a speciilor de arbori, amplasarea și intreținerea acestora.