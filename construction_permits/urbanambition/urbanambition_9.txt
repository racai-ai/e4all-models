Diferenta intre Balcon si Logie
2020-02-18 10900 0
schita modele balcoane si logii
Ce este un Balcon?
Diferenta intre Balcon si Logie sau Diferența dintre un Balcon și o Logie.

Pentru balcon definirea se face, clar, ca fiind un element aflat în afara fațadei clădirii, o platformă susținută de structura principală a clădirii.

Majoritatea balcoanelor sunt proiectate pe extensii ale planșeelor etajelor clădirii ieșite în consolă. Sunt și cazuri rare de balcoane ancorate de structura principală sau balcoane pe structură proprie.

Ce este o Logie?
Definiția, legiferarea, ghidarea și normarea pentru Logie este neclară.

Se pare că un balcon poate fi transformat total sau parțial în Logie prin închiderea totală sau parțială a laturilor laterale ale balconului (închiderea laturilor care sunt perpendiculare pe fațadă). În acest caz avem un tip de logie (constituită/amenajată pe un balcon) aflată total în consolă.

Logia clasică și clară este cea care se află complet în interiorul unei clădiri și care are un perete deschis, prevăzut (sau nu) cu coloane sau stâlpișori, cu balustradă sau parapet ca extensie a pereților din linia fațadei.

O logie “modernă”, fără coloane și fără balustradă, poate fi comparată cu o cameră care are un perete deschis spre exterior (fără tâmplării), cu raport între gol și suprafața camerei nemenționat/nenormat, teoretic poate fi un gol minim/o fereastră fără tâmplării în cadrul fațadei.

Logia, modern înțeleasă, poate fi o combinație între o logie aflată la interior, cu o extensie aflată în consolă, cu închiderea totală sau parțială a laturilor perpendiculare aflate în consolă.

Consola
Balcoanele și logiile nu plutesc în aer, acestea sunt parte componentă din clădire și se sprijină parțial sau total pe planșee în consolă.

Consola sau lungimea consolei față de linia stâlpilor de susținere nu este menționată sau luată în considerare în lege. În practică, în funcție de posibilitățile structurale, această consolă poate avea o lungime un metru sau peste trei metri.

Tipuri de delimitare la Balcoane și Logii
Balcoane și Logii delimitate de corpul clădirii cu pereți structurali la care se face accesul prin una sau mai multe uși. Pereții structurali pot avea una sau mai multe ferestre/goluri către logie/balcon.
Balcoane și Logii delimitate de corpul clădirii cu pereți nestructurali la care se face accesul prin una sau mai multe uși. Acești pereți nestructurali pot avea una sau mai multe ferestre către logie/balcon.
Ce rol au Balcoanele și Logiile
Rolul balconului pentru un apartament este ca cel al unei mici curți sau terasă pentru o casă.

Rolul unei logii pentru un apartament este ca o curte sau terasă mai mare pentru o casă.

Sunt zone tampon între exterior și interior.

Balcoanele pot fi numite adevărate “schele” permanente cu ajutorul cărora se pot realiza multe lucrări de întreținere la fațade fără a fi necesară instalarea de schele obișnuite.

Au rol decorativ și estetic pentru imaginea de ansamblu a clădirii.

Balcoanele reduc impactul termic asupra fațadei.

Proiectate și realizate corect, în funcție de orientarea față de punctele cardinale, pot fi folosite și pentru clădiri “verzi” pentru clădiri eficiente energetic sau chiar pasive.

Închiderea Completă și etanșă a Balcoanelor și Logiilor
Un balcon sau o logie închisă complet cu elemente etanșe și termoizolatoare de tâmplărie împiedică ventilarea, igienizarea și aerisirea camerelor.

Închiderea ne-etanșă a Balcoanelor și Logiilor
Soluțiile moderne ne-etanșe, cu pre-cadre metalice, foi de geam securizat, panouri permeabile și alte soluții mixte glisante sau armonice au costuri foarte ridicate pentru clădirile existente dar și pentru balcoanele sau logiile clădirilor noi.

Ce este un Bovindou
Un “balcon închis” sau o “logie închisă” se transformă într-un Bovindou al unei camere locuibile dacă peretele sau tâmplăria/fereastra inițială dinspre cameră este îndepărtată/demontată.

În schițele din articol am desenat principalele tipuri de balcoane, logii și bovindouri.

O utilizare principală a unei logii sau al unui balcon extins este pentru amplasarea unei mese cu scaune, pentru citit sau ca sufragerie de vară.

Pentru un balcon de mici dimensiuni, se poate amplasa o masă mică și două scaune, pentru ceai sau cafea.

Pentru un balcon extins, se poate amplasa o masă cu trei, patru sau mai multe locuri.

O logie amplă poate avea rol de sufragerie, living de vară sau chiar poate înlocui o curte mică prevăzută cu jardiniere și alte amenajări pentru relaxare.

Din păcate, majoritatea cetățenilor anulează prețioasele balcoane și logii, le transformă în camere obișnuite de locuit sau în debarale pentru depozitare.
Pentru balcoanele și logiile amplasate pe partea cu bulevardele intens circulate, se invocă, în principal, necesitatea “opririi prafului și a poluării”.

Pentru cele amplasate spre incinte liniștite sau străzi mai puțin circulate se găsesc diverse motive sau fatalismul/trendul provocat de tăvălugul “anvelopărilor” de blocuri.

Nu vă poate obliga absolut nimeni să vă închideți logia sau balconul existent.

O parte, din cei care au ales să nu închidă balconul, se confruntă cu o problemă inedită: păsările care își fac cuib sau care se odihnesc, murdăresc și aglomerează puținele balcoane rămase deschise.

O rezolvare temporară poate fi cu plase de împiedicare a accesului și pervazuri tratate cu materiale de îndepărtare ale bietelor păsări…

Animale care încă mai cuibăresc și dau viață prin puținii arbori neîngrijiți, uitați și ignorați în incintele vechi de blocuri.

Justificarea cu praful și poluarea nu ar trebui să existe, cel puțin în intervale mari de timp, într-o localitate onest administrată.

schita cu tipuri principale de balcoane, cu gol amplu catre balcon sau cu gol redus catre balcon
Access în balcon, legătura camerei cu Balconul. Cu albastru închis este desenată termoizolația și pereții exteriori sau interiori.
diferenta intre balcon si logie schita cu logie partiala cu balcon si logie completa cu balcon
Termoizolația de pe fațadă se va întoarce și pe peretele exterior al logiei, până la contactul cu tâmplăria.
diferenta intre balcon si logie schita cu inchidere laterala balcon si inchidere laterala la logie
La pardoseală, va fi termoizolată și hidroizolată inclusiv pe capătul de placă. Se va termoizola și la partea inferioară a plăcii și, integral, a grinzilor.
schita cu logie si balcon cu o singura laterala inchisa 
În funcție de detaliul ales, logia se poate afla la același nivel cu pardoseala interioară sau va fi prevăzută cu un prag pe care se va întoarce hidro-termoizolația și pe care se va fixa montanul inferior al tâmplăriei
schita cu bovindou deschis total catre calera si bovindou deschis partial catre camera 
Tâmplăria trebuie gândită cu deschideri suficiente pentru a spăla geamurile pe tot perimetrul bovindoului.
Primul balcon din București, interzis https://a1.ro/premium/scandal-cu-20-de-boieri-care-au-analizat-primul-balcon-infrumuseteaza-orasul-ca-in-marele-politii-ale-evropii-id958770.html