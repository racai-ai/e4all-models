Case Pasive NZEB consum -> zero energie
2021-02-10 2172 0
blocuri insiruite vedere frontala desfasurare incalzire centrala termica comuna de bloc ce este NZEB
Din acest an, toate clădirile noi vor fi clădiri cu consum aproape zero de energie
Conform legii 372/2005 cu prevederi care au intrat in vigoare din ianuarie 2021:  toate clădirile noi realizate de persoane fizice și juridice dar și clădirile publice noi (cu anumite condiționări) vor fi clădiri al căror consum de energie este aproape egal cu zero. NZEB (Near Zero Energy Building)


În Video:
Cum trebuie realizat un proiect nZEB?
Clădirea nZEB – România
Cum vei construi o casă nZEB?
Soluții pentru case cu consum aproape zero de energie
Consumul este pe încălzire, răcire, iluminat, echipamente electronice
Legea are la bază o directivă europeană cu un set de prevederi spre reducerea poluării produse de clădiri pentru încălzire, răcire și iluminat.

Clădirile de birouri sunt mari consumatoare pe partea de iluminat dar și pe partea de echipamente computerizate (servere, stații de lucru, stații grafice sau de date, șamd).

Pentru privați e clar, pentru stat e cu nuanțe
Dacă pentru clădirile realizate de “privați” situația pare clară, pentru clădirile publice e un pic mai complicat și nuanțat, în sensul că toate investițiile noi de clădiri NZEB noi se vor materializa după programe și analize desfășurate în prealabil, liste, studii, analize privind oportunitatea și posibilitatea acoperirii unor costuri pentru clădiri noi dar și de reabilitare a celor existente cuprinse pe liste.

Pentru clădirile statului se vor face planuri locale dar și naționale care vor include recensăminte și analize cu acele clădiri existente și eventuale clădiri noi care vor intra in programele grandioase de construire a clădirilor NZEB pentru stat (creșe, grădinițe, școli, spitale, sediu de primărie, șamd). Voi reveni și pe subiectul clădirilor de stat, în altă discuție.

Situație e destul de serioasă, din 2005 și până in 2021 nu cred că s-a făcut nicio pregătire serioasă pentru implementare acestei legi pe care “nu o putem da la întors.” Multe conferințe pe tema “cool” NZEB, conferințe restrânse, secretoase pentru o audiență atent aleasă. De lege cu implementare, ce și cum, nu am auzit nimic.

Nu doar ca e o chestiune impusă de Uniunea Europeană dar e și de bun simț “să pregătim și să facem”.

Pentru clădiri colective e mai dificil NZEB
Clădirile noi de locuințe individuale pot trece ușor legea cu soluție individuală, cu termoizolații de zeci de cm și o centrala pe gaz sau o pompa de căldură.

Problematica e la birouri și la clădirile de locuințe colective viitoare, obligatoriu, pentru încadrarea in lege, vor putea funcționa doar cu centrale comune (de bloc sau de ansamblu de blocuri). Soluția cu centralele pe gaz sau sobe individuale de apartament și zeci de coșuri și conducte galbene scoase prin casa scării, in fațada sau pe acoperiș nu va mai fi valabilă.

Dacă toți dezvoltatorii și instituțiile bancare vor implementa și vor respecta legea, nu va exista concurență neloială și dezechilibre pe un sector vital de interes național cum este cel al locuirii
Clienții/cumpărătorii acelor apartamente vor plăti acele costuri de încălzire comună, costuri care se vor amortiza sau nu în timp, costuri amortizate din aceleași credite de la bănci, costuri subvenționate cu sau fără condiții de stat sau de către Unitatea Administrativ Teritorială locală prin bugetele primăriei cu ori fără fonduri externe sau naționale.

Dacă tot se cumpăra majoritar cu credite de la bănci, să se crediteze clădiri cu soluții legale, conform prezentei legi pentru soluții sustenabile nu pentru apartamente “cu sobă individuală de apartament.”

O parte din ansambluri rezidențiale “premium” decente se construiesc, deja, cu soluții comune de încălzire și de răcire.

Blocurile vechi – locuințele colective vechi – pot adopta soluții care să se încadreze sau nu
Blocurile vechi – locuințele colective vechi – pot adopta soluții care să se încadreze parțial sau total în NZEB, în funcție de condiționări, fonduri, credite și de aprobările autorităților locale.

Blocurile vechi pot fi reabilitate prin programele naționale/locale sau prin soluții asumate de asocierea locatarilor, prin proiecte de autorizare. Dacă asociația de locatari va găsi o soluție și resurse, poate avea și voința necesară de implementare de centrale de bloc, scară sau scări, cu aviz de mediu și toate autorizările necesare.

Miza pentru prezenta Lege și directivă, este, în primul rând, pentru clădirile viitoare noi și pentru cele care vor avea recepția începând cu acest an.

Strategie prin subvenționare, control și autoritate fermă, nu doar interdicții lipsite de fond

Sursa foto stirile Kanal D
Ansamblurile rezidențiale realizate în satele de pe lângă orașele mari, în câmp sau înghesuite printre case, fără locuri de parcare, fără spații verzi, cu incinte betonate total, nu se vor construi altfel fără impunerea și respectarea legii, condiționarea acordării creditelor bancare și a fondurilor naționale/europene doar pentru proiecte legale aferente legii NZEB, cu autoritatea statului pentru avizare, control și autorizare, fără nicio excepție.

Camera dedicată încălzirii și/sau răcirii poate fi amplasată la subsol, parter sau pe terasă, într-o zonă sau cameră specială.
În alte situații, centrala pentru agent termic poate fi amplasată în clădire separată, în apropierea clădirilor sau la mare distanță, după modelul greu de replicat al CET-urilor.

Agentul de încălzire din centrala comună cu combustibil poate fi combinat sau separat de agentul de la panourile solare individuale ale blocurilor.
De exemplu, pentru apa caldă menajeră se va folosi panoul solar și energie electrică în perioadele de tranziție toamnă-iarnă și iarnă-primăvară. Agentul termic, în acest caz funcționând doar pentru încălzire pe timp de iarnă.
Posibilitățile sunt multiple pentru inginerii care vor proiecta și integra aceste sisteme in funcție de fiecare situație in parte.

Deschide fereastra, dacă poți..
Nu aș complica partea de răcire, cu tubulaturi complexe și echipamente greu de întreținut. Deschiderea manuală a ferestrelor, conformarea materială, orientarea clădirii și cu ajutorul clasicelor aparate de aer condiționat pot asigura răcirea pe timp de vară, cu o condiție de bun simț ca aceste aparate să aibă prevăzute, încă din stadiul de proiect, nișe aleatorii în cadrul balcoanelor sau nișe ascunse/întoarse continue-perimetrale pe fațadă sau în curți interioare.

Coșul centralei sub fereastra vecinului
Normele din ce în ce mai stricte vor forța dispariția aparatelor de aer condiționat de pe fațade și dispariția coșurilor centralelor individuale de apartament, coșuri care evacuează noxele spre geamul vecinului de deasupra.

Toate restricțiile de bun simț (cum e cea cu coșul de sub geamul vecinului) și normele ecologice NZEB (Near Zero Energy Building) vor aduce în scenă centrale comune obligatorii în ansamblurile rezidențiale noi dar și centrale opționale în cele vechi, într-o etapă ulterioară.

O centrala comună va avea un cost inițial mai mare al investiției, dar, în exploatare și consum, vor fi mult mai eficiente față de centralele individuale.

1 februarie 2021 • Agenda O.A.R. București
nZEB și autorizarea proiectelor – OAR București (oar-bucuresti.ro)


OAR București, alături de INCD URBAN-INCERC și Asociația Cluster PRO-nZEB Cluster organizează, în cadrul programelor OARB Baukultur si “20 ani de OAR”, o serie de webinarii de informare a arhitecților și specialiștilor în proiectare despre tematica nZEB. Primul eveniment a avut loc pe data de 11 februarie 2021, între orele 15:00​-17:00​
Răspunsurile date Arhitecților 22 martie 2021 • Agenda O.A.R. București:

INTREBARI nZEB_hp Cristi total (oar-bucuresti.ro)
https://www.oar-bucuresti.ro/anunturi/2021/03/22/a/
Metodologie_calcul_performanta_energetica_iulie2014.pdf (oar-bucuresti.ro)
Câteva note extrase din Webinar:

Statul aplica sau nu o directivă europeană. Va fi sau nu statul în infrigement?

Nu există metodologie. Nu avem un cadru normativ.
Cum se va face raportul de conformare?
Formulare clare pentru ca funcționarii să poată aplica și verifica cerințele.

Raportul de conformare, raportul de audit și certificatul energetic nu este verificat de nimeni.
Grupurile de verificatori și auditori energetici să-și asume documentele de certificare energetică.
Așa cum există Scenariu de Securitate la Incendiu (SSI) să existe Scenariu de Securitate Energetică (SSE) asumat de proiectant și de Verificator pe cerința asta.

Problema condensului și degradarea anvelopantei din cauza condensului.

Separare mai clara investiție public – privat.
Marii dezvoltatori de clădiri sau ansambluri de birouri și spații comerciale au deja putere de aplicare și certificări Breeam, Leed sau similar.
Micii dezvoltatori nu au această voință pentru certificări, fără un program stabil din partea statului.

Legea este modificată cu portițe care duc direct la infrigement și amenzi plătite anual.