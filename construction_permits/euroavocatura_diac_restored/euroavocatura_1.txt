Potrivit legislației în vigoare, construcțiile civile, industriale, agricole, cele pentru susținerea instalațiilor și utilajelor tehnologice, pentru infrastructura de orice fel sau de oricare altă natură se pot realiza numai cu respectarea autorizației de construire, precum și a reglementărilor privind proiectarea și executarea construcțiilor, pentru lucrări de construire, reconstruire, consolidare, modificare, extindere, reabilitare, schimbare de destinație său de reparare a construcțiilor de orice fel, precum și a instalațiilor aferente acestora, cu excepția celor prevăzute la art. 11 din Legea nr. 50/1991. În cazul în care se dorește schimbarea destinației de folosință/economice a unei construcții său a spațiilor interioare, regula este aceea că pentru lucrările efectuate este necesara întocmirea unui plan urbanistic zonal (P.U.Z.) ori de detaliu (P.U.D.), după caz, dacă se aduc modificări de natură urbanistică sau dacă noua funcțiune nu este compatibilă cu reglementările urbanistice ale zonei. Per a contrario, dacă nu se aduc modificări de natură urbanistică său nouă funcțiune este compatibilă cu reglementările urbanistice ale zonei, pentru schimbarea destinației de folosință nu este necesară întocmirea unui P.U.Z. sau P.U.D. Pe lângă cele arătate, Legea nr. 50/1991 permite efectuarea lucrărilor în vederea schimbării destinației de folosință a construcției chiar fără obținerea unei autorizații de construire, însă numai dacă prin lucrările efectuate nu se modifică structură de rezistență și/sau aspectul arhitectural al construcției. Excepție o constituie cazurile în care legea solicită în mod expres obținerea autorizației de construcție pentru anumite categorii de construcții. Tot prevederile Legii nr. 50/1991 stabilesc și cazurile în care lucrările de construire pentru schimbarea destinației de folosință a unei construcții existente pot fi efectuate în baza unei autorizații de construire, fără însă a fi necesară obținerea documentației tehnice D.Ț, adică a documentației tehnico-economice distincte care stă la baza emiterii autorizației de construire și prin care se stabilesc principalele coordonate privind încadrarea în indicii urbanistici aprobați, amplasarea construcțiilor și relațiile acestora cu vecinătățile, schemele și fluxurile funcționale, compoziția spațială, structura de rezistență, expresia de arhitectură, dotarea și echiparea construcțiilor, inclusiv soluțiile de asigurare, branșare și racordare a acestora la infrastructura edilitară urbane necesare, după caz. Astfel, este posibilă schimbarea destinației de folosință a unei construcții după obținerea unei autorizații de construire, fără însă a fi necesară documentația tehnică - D.Ț, dacă noua folosință a construcției corespunde prevederilor regulamentului local de urbanism aferent planului urbanistic general - P.U.G. sau planului urbanistic zonal - P.U.Z., aprobat, în vigoare. Avocat Andrei-Gheorghe Gherasim, Colaborator "MCP Cabinet Avocați" FacebookWhatsAppTwitterEmail Citeşte mai multe despre:    schimbarea destinației de folosință a construcției 2018    legea 50/1991    PUZ    PUD    PUZ    schimbare de tema construcții    norme de aplicare Legea 50/1991    autorizație de construcție fara documentație tehnică    lucrări de reconstruire    lucrări de reabilitare    lucrări de modernizare    respectarea indicatorilor urbanistici    obținere documentație schimbare destinație de folosință construcții Consulta un avocat online MCP Cabinet avocați - Specializați în litigii de muncă, comerciale, civile și de natură administrativă. Alte Titluri Reguli speciale privind antrepriză de construcții Sursa: EuroAvocatura.ro

