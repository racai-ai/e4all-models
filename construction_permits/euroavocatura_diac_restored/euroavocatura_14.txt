Lipsa autorizație de construire. Despăgubiri civile 
Secţiunea: Drept Civil   Prin cererea formulată și înregistrată la această instanță la nr. 2593/292 din 5 august 2010 reclamanta SC DI SRL , l-a chemat în judecată l-a chemat în judecată pe paratul B M pentru ca, prin hotărârea ce se va pronunța, acesta să fie obligat să-l despăgubească cu suma de 4.421 lei reprezentând contravaloarea prejudiciului cauzat, cu cheltuieli de judecată . În motivare, reclamantul a arătat că, în seara zilei de 16/17 iunie 2010, în urma unei vijelii ce s-a produs în mun. Roșiorii de Vede, autoturismul societății petente, a fost grav avariat de căderea peste acesta a unui acoperiș de bloc, ce fusese construit pe terasa blocului, chiar deasupra apartamentului pârâtului. Paratul a formulat întâmpinare solicitând respingerea cererii ca neîntemeiată și a invocat excepția lipsei calității sale procesuale pasive, motivând că acoperișul blocului în care locuiește nu este proprietatea sa ci constituie un bun de utilitate comună, iar faptul că locuiește la etajul 4 al blocului nu-i conferă dreptul de proprietar exclusiv asupra acestuia. Analizând probele administrate în cauza instanța a respins ca neîntemeiată excepția lipsei calității procesuale pasive, invocată de parat. Pe fondul cauzei din probele administrate ,instanța a reținut că sunt întrunite cumulativ condițiile răspunderii civile delictuale, întrucat s-a făcut dovada faptei ilicite săvârșită de catre parat, prin preluarea odată cu cumpărarea apartamentului și a acoperișului construit fără autorizație de construire la care a făcut reparații în aceleași condiții, a întinderii prejudiciului cauzat în sensul probării c/valorii acestuia, a imprudentei pârâtului în sensul că, deși autoritățile statului au constatat anumite defecțiuni, paratul nu le-a remediat , precum și stabilirea unei legături de cauzalitate între vinovăție și prejudiciu, în sensul pagubei produse de ruină edificiului în dauna bunului reclamantei. Condițiile speciale ale răspunderii pentru ruină edificiului sunt dovedite prin probele administrate, respectiv, declarații de martori, înscrisuri emise de Asociația e proprietari, de Primărie, de Inspectoratul Județean în Construcții Teleorman , lipsa autorizației de construire, răspunderea revenind proprietarului edificiului. Fața de considerentele expuse, de probele administrate, și având în vedere prevederile art. 998 - 999 și 1002 Cod Civil, instanța a apreciat acțiunea ca întemeiata, a admis-o și l-a obligat pe parat să-i plătească reclamantului suma de 4.421 lei cu titlu de despăgubiri civile, reprezentând c/valoarea prejudiciului cauzat .
