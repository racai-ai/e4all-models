INS: În octombrie 2010 numărul autorizațiile de construire a scăzut cu pește 16 la suta  
Sursa: EuroAvocatura.ro   Institutul Național de Statistică (INS) a publicat datele referitoare la numărul de autorizații de construire pentru clădiri rezidențiale eliberate în luna octombrie. Potrivit acestor informații, în octombrie au fost eliberate 3.387 de documente, cu 16,8% mai putine fața de septembrie și în scădere cu 17,5% comparativ cu aceeași lună din 2009. Din totalul autorizațiilor eliberate în octombrie, 66,5% au fost pentru zona rurală. Comparativ cu septembrie, numărul autorizațiilor de construire s-a redus în toate regiunile de dezvoltare, cele mai puternice contracții fiind consemnate în regiunile Nord-Est (-227 autorizații), Sud-Muntenia (-206 autorizații) și Sud-Est (-83 autorizații). Raportat la octombrie 2009 s-au eliberat cu 716 mai putine documente, scădere reflectată în majoritatea regiunilor de dezvoltare . Cele mai importante scăderi s-au înregistrat în regiunile Sud-Muntenia (-182 autorizații), Nord-Vest (-136 autorizații) și Nord-Est (-118 autorizații). O ușoară creștere a numărului de autorizații eliberate pentru construirea de clădiri rezidențiale s-a înregistrat în regiunea de dezvoltare Centru. În primele zece luni s-au eliberat 36.222 autorizații de construire pentru clădiri rezidențiale, în scădere cu 13,5% fața de perioada corespunzătoare a anului precedent. Cele mai semnificative reduceri s-au înregistrat în regiunile de dezvoltare: Nord-Vest (-1279 autorizații), Sud-Muntenia (-1268 autorizații), București-Ilfov (-967 autorizații) și Sud-Est (-815 autorizații). O majorare a numărului de autorizații eliberate pentru construirea de clădiri rezidențiale s-a înregistrat în regiunea de dezvoltare Vest (+63 autorizații).

