Constatare nulitate absolută a contractului de vânzare-cumpărare 
Secţiunea: Drept Civil   Prin cererea de chemare în judecată înregistrată pe rolul acestei instanței la data de 12.09.2011, reclamantele M. E. siM. G. au chemat în judecată pe pârâții H. Î. M. C, H. Î., D. Î. pentru ca prin hotărârea ce se va pronunța sa se constate nulitatea absolută a contractului de vânzare cumpărare autentificat sub nr. .../14.04.1995 la Notariatul de Stat Local C. și să se dispună repunerea părților în situația anterioară. Au solicitat de asemenea cheltuieli de judecată . În motivarea cererii reclamantele au arătat că prin Contractul autentificat sub nr. .../14. 04.1995, încheiat la Notariatul de Stat Local C, părinții acestora, D. M. L. și D. GH. M" au semnat un așa zis contract de vânzare-cumpărare prin care înstrăinau casă părinteasca D+P+E+M (compusă din: demisol, parter, etaj și mansarda) și terenul aferent în suprafață de 100 mp. (din terenul indiviz de 199,50 mp) situate în orașul str. nr,..., jud.Prahova, surorii lor mai mici și soțului acesteia, respectiv, pârâților H. Î. M.-C. și H. Î. cu rezervă uzufructului viager. Prețul plătit la momentul încheierii contractului (14.04.1995) a fost de 3.350.000 lei, deci aproximativ 1500 USD, la un curs valutar de 1,864 ROL. Or, la momentul tranzacției, prețul uzual pentru un asemenea bun era de aproximativ 200.000 USD. Apreciază că prețul achitat în cauză, că o condiție de validitate a contractului de vânzare-cumpărare, nu îndeplinește cerință impusă de art. 1303 Cod civil, respectiv, nu este sincer și serios. Mai arată că sora lor era studentă la acea vreme, iar soțul acesteia șofer, și ca atare nu aveau veniturile necesare pentru a achita un asemenea preț, iar părinții lor au recunoscut și altor vecini ca, în realitate, actul s-a făcut fără a exista o cauză (în sensul art.948 C.civil), ei neprimind nicio suma de bani în schimbul înstrăinării nudei proprietăți, mai mult, chiar ei achitând și taxele notariale. În dovedirea cererii nu au fost depuse înscrisuri . În drept cererea a fost întemeiata pe art. 111 C. pr. civ. art. 751, art 845 și art. 1303 C. civ. Pârâții, legal citați au formulat la data de 04.10.2011 întâmpinare, prin care au solicitat respingerea acțiunii ca neîntemeiată, cu cheltuieli de judecată . Arăta că vânzarea imobilului nu a fost una fictiva așa cum afirma reclamantele și nici fondată pe un pret neserios ci una reală, efectivă; astfel vânzarea bunului imobil nu s-a realizat la 14.04.1995 așa cum afirma reclamantele, ci în luna august 1994, cănd părțile au convenit asupra vânzării și plății prețului, așa cum rezultă dealtfel din probele administrate în dos. civ. nr. ..7310/2010, iar în anul 1995 s-au realizat și finalizat doar formele de publicitate imobiliară și încheiere a actului autentic deoarece imobilul nu era intabulat. Imobilul a fost intabulat doar cu ocazia încheierii actului autentic iar toate aceste formalități și cheltuieli cu expertiză, taxe notariale, onorarii s-au plătit de cumpărători, familia H. Mai arată că ceea ce s-a înstrăinat a fost doar nuda proprietate și ca urmare prețul a fost apreciat de părți, respectiv de catre vânzători raportat la nevoile lor, care includeau iminentă plății unei despăgubiri apreciată de ei injusta, catre soțul fiicei lor M. E. și către M. E. La data de 14.11.2011 reclalmanta M. G. a depus o cerere de renunțare la judecata în acest dosar, asupra căreia în ședința din 21.11.2011 instanța a precizat că nu a luat act, prorogând discutarea după stabilirea taxei de timbru și a luat act de renunțarea la judecată a reclamantei M. G. prin încheierea de ședință din data de 30.01.2012. Fața de taxa de timbru stabilită de instanța la suma de 3711 lei și având în vedere cererea de ajutor public judiciar formulată de reclamanta M. E., prin încheierea din Camera de Consiliu din data de 06.03.2012, instanța a admis cererea și a redus taxa de timbru de la 3711 lei la 1855 lei și a dispus eșalonarea plății taxei de timbru în 12 rate lunare, de căte 154,50 lei fiecare rata lunară. În prezența cauză au fost încuviințate și administrate proba cu înscrisuri și expertiză tehnică în specialitatea topografie și construcții pentru reclamanta și proba cu înscrisuri și proba testimonială cu 2 martori, pentru parați. Au fost audiați S. G.- Ț. și B. L. și au fost efectuate rapoarte de expertiză în specialitatea topografie, întocmit de expert A. F. G. și în specialitatea construcții întocmit de expert M. Î. . De asemenea s-a solicitat și a fost depus de catre Primăria Sinaia o copie a autorizației de construcție al imobilului și a documentației tehnice care a stat la baza emiterii acesteia. Instanță observând acțiunea reclamantelor și potrivit probelor administrate în cauză, respectiv înscrisuri, interogatoriu, declarațiile martorilor și expertizele în specialitaea topografie și construcții vă reține că: Potrivit art. 1294 C. civ" vinderea este o convenție prin care două părți se obligă între sine una a trasmite celeilalte proprietatea unui lucru și aceasta a plăti celei dintâi prețul lui" iar potrivt art. 1303 C. civ " prețul vânzării trebuie să fie serios și determinat de părți". Prețul este deci obiectul prestației cumpărătorului și trebuie să corespundă valorii lucrului vândut, să fie fixat în bani, determinat său determinabil, sincer și serios. În speță intanta analizând contractul de vânzare cumpărare a cărui nulitate absolută se solicită prin prisma textelor de lege susmenționate și a probelor administrate în cauză va reține că prețul prevăzut de părți la momentul vânzării, 14.04.1995 pentru imobilul siutat în str...., nr. jud Prahova, constând în teren în suprafață de 100 mp, indiviz din 199, 50 mp și locuința compusă din demisol, etaj și mansarda, a fost de 3.350.000 lei, imobil care la acea dată valora mult mai mult, numai construcția valorând suma de 119.464.190 ROL, astfel cum a fost identificat și evaluat prin expertiză construcții efectuată în cauză de expert constructor M. L. Valoarea terenului înstrăinat nu a putut fi stabilită de expertul topo A.F., prin expertiză în specialitatea topografie efectuată în cauză, decât la momentul actual, întrucât în anul 1995 nu existau studii de evaluare. Deși prețul contractului de vânzare cumpărare supus litigiului a fost stabilit în bani și a fost determinat, în opinia instanței potrivit textelor incidente și probelor administrate acesta nu a fost serios și sincer întrucât: - prin preț sincer se înțelege un pret real pe care părțile sa-1 fi dobândit, nu în mod fictiv ci în scopul de a fi cerut și plătit în realitate. - prețul trebuie să fie serios, adică să nu fie derizoriu ( infim) atât de disproporționat încât să nu existe preț, să nu poată constitui obiectul obligației cumpartorului și deci o cauză suficientă a obligației asumate de vânzător de a transmite dreptul de proprietate; seriozitatea fiind o chestiune de fapt,este lăsată la aprecierea instanței. Dacă prețul este sincer și serios (nu fictiv său derizoriu) contractul de vânzare cumpărare este în principiu valabil, chiar dacă prețul este mult inferior ( său superior) valorii reale a lucrului vândut, întrucat părțile sunt libere să determine prețul sub ( său peste) valoarea lucrului, iar echivalentă este relativă, fiind raportată nu numai la valoarea lucrului vândut, dar și la subiectivismul părților, de exemplu, datorită raporturilor de rudenie. În speță însă, chiar dacă părțile contractante sunt rude (părinți - fiica și ginere) și a intervenit subiectivismul acestora, potrivit expertizei de specialitate construcții efectuată în cauză, fără a se mai adaugă și valoarea terenului,există o disproporție prea mare între valoarea reală a bunului înstrăinat și prețul stipulat în contract, prețul convenit fiind derizoriu în această situație, echivalând cu lipsa acestuia ( deci a unui element esențial al contractului sinalagmatic încheiat cu titlu oneros), cu lipsa obiectului obligației cumpărătorului, ceea ce atrage nulitatea absolută a contractului de vânzare cumpărare încheiat între părți. Fața de considerentele susmetionate, instanța constată că în cauza lipsește una dintre condițiile de fond, esențiale ae valabilitații contractului de vânzare cumparare-pretul, fiind incidente dispozițiile art. 1303 C. Civ, motiv pentru care urmează a admite acțiunea și a constata nulitatea absolută a contractului de vanzare- cumpărare autentificat sub nr. ...JI4. 04.1995, încheiat la Notariatul de Stat Local C. cu repunerea părților în situația anterioară. În baza art. 274 C. Pr. Civ va lua act că nu s-au solicitat cheltuieli de judecată .

