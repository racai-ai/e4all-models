Desființare
 construcție. Teren aflat în domeniul public

Ghidul Salariatului - MCP Cabinet avocați
Prin sentința civilă nr.3990 pronunțată la data de 10.11.a Tribunalului Maramureș a fost respinsă acțiunea promovată de reclamanta S.C. V.Î. SRL în contradictoriu cu paratul Consiliul Local al municipiului Baia Mare.


Pentru a dispune astfel instanța a reținut că în baza art.346 alin.2 lit.c din Legea nr.215/2001 a administrației locale Consiliul Local al municipiului Baia Mare este administratorul domeniului public și privat. Potrivit art.36 alin.5 lit.a din Legea nr.215/2001 Consiliul local hotărăște încheierea bunurilor aparținând domeniului public al Municipiului Baia Mare. Consiliul local ca orice administrator al unui bun nu poate fi obligat să-l închirieze în situația în care aceasta nu consideră oportună această închiriere.


Potrivit art.136 din Constituția României ``Proprietatea publică este garantată și ocrotită prin lege și aparține statului sau unităților administrativ-teritoriale``. Potrivit acestor prevederi unitatea administrativ-teritorială nu poate fi lipsită de dreptul de folosință fără acordul Consiliului Local.


Împotriva soluției menționate a declarat recurs reclamanta solicitând admiterea, modificarea hotărârii în sensul anulării HCL nr.2/2009 adoptată de intimat, cu cheltuieli de judecată .


În susținerea celor solicitate recurenta arăta că raportat la contractul și actele încheiate reținerile primei instanțe cu privire la justificarea refuzului de prelungire a închirierii, și la legalitatea hotărârii consiliului sunt greșite. În mod nelegal a fost dispusă prin hotărârea consiliului demolarea construcției aflate în proprietatea sa invocandu-se dispoziții străine de natură pricinii. Este adevarat mai arată recurenta ca în anumite situații, autoritatea locală are posibilitatea de a proceda la ridicarea unor construcții fără autorizație de construire pe terenul aflat în proprietatea publică sau privată a unității administrativ-teritoriale, posibilitatea conferită de art.32 alin.4 din Legea nr.50/1991, însă acest text de lege nu este incident în cauză.


Astfel arăta recurenta construcția din litigiu a fost edificată în baza unei autorizații de construire emisă în urma întocmirii documentației tehnice aferente cu obținerea tuturor avizelor și acordurilor necesare. În plus nu este vorba de o construcție provizorie deoarece caracteristicile acestei construcții precum și mențiunile din cuprinsul autorizației atestă existența unei construcții de sine stătător iar dobândirea dreptului de proprietate s-a făcut cu bună credință .


Mai mult arăta recurenta nici invocarea dispozițiilor OUG nr.195/2002 nu justifică măsură demolării așa cum a fost luată prin hotărârea deliberativului dat fiind edificarea legală și deținută cu bună credință .


Analizând recursul declarat Curtea reține următoarele:


Prin hotărârea nr.2 adoptată la data de 29.01.2008 de Consiliul Local al Municipiului Baia Mare a fost respinsă solicitarea recurentei de prelungire a termenului de închiriere a terenului ocupat de spațiul comercial deținut de acesta din urma.


Prin același act s-a aprobat demolarea construcției de către proprietar (recurenta în cauza) iar în caz de refuz prin împuternicirea Primarului de catre serviciul abilitat pe cheltuiala proprietarului.


Din preambulul actului menționat rezultă că măsura a fost dispusă ținând seama de raportul comisiilor de specialitate, ținând seama de HCL nr.48/2008; dispozițiile art.5 alin.5 din OUG nr.195/2002 a Legii nrf.215/2001, art.36 și prevederile Legii nr.50/1990.


Actul normativ invocat în hotărârea deliberativului local Legea nr.215/2001 prin dispozițiile art.36 stipulează că autoritatea respectiv consiliul local are inițiativa și hotărăște în condițiile legii în toate problemele de interes local cu excepția celor care sunt date prin lege în competența altor autorități ale administrației publice locale sau centrale.


Consiliul local, stipulează alin.2 al aceluiași articol din legea menționată exercita următoarele categorii de atribuții: a) atribuții privind organizarea și funcționarea aparatului de specialitate al primarului, ale instituțiilor și serviciilor publice de interes local; b) atribuții privind dizolvarea economica-sociala și de mediu a comunei, orașului său municipiului; c) atribuții privind administrarea domeniului public și privat al comunei, orașului său municipiului.


În exercitarea atribuțiilor prevăzute la alin.2 lit.b, prevede alin.4 al articolului 36 consiliul local : a) aprobă la propunerea primarului bugetul local virările de credit, modul de utilizare a rezervei bugetare; b) aprobă la propunerea primarului contractarea său garantarea împrumuturilor.


Totodată prin alin.5 din articolul menționat al legii arătate se mai prevede că în exercitarea atribuțiilor prevăzute la alin.2 lit.c consiliul local: a) hotărăște darea în administrare, concesionare său închirierea bunurilor proprietate publică a comunei orașului său municipiului; b) hotărăște vânzarea concesionarea său închirierea bunurilor proprietate privată a comunei, orașului său municipiului după caz, în condițiile legii; c) avizează și aprobă în condițiile legii documentațiile de amenajare a teritoriului și urbanism a localității.


Același act normativ prin art.63 prevede că primarul îndeplinește următoarele categorii principale de atribuții: a) atribuții exercitate în calitate de reprezentant al statului; b) atribuții referitoare la buget; c) alte atribuții stabilite prin lege.


Mai prevede actul normativ arătat că pentru îndeplinirea atribuțiilor ce le revin primarul emite dispoziții iar consiliul local adopta hotărâri.


Legea nr.50/1991 privind autorizarea executării lucrărilor de construcție prin art.7 alin.12 prevede că autorizațiile de construire/desființare se emite numai pe baza unei documentații complete în conformitate cu conținutul cadru prevăzut în anexa 1.


Tot astfel prin art.8 alin.1 și 2 din același act normativ se prevede că demolarea, dezafectarea ori dezmembrarea parțială său totală a construcțiilor și instalațiilor aferente construcțiilor, instalațiilor și utilajelor tehnologice inclusiv elemente de construcții de substituire a acestora precum și a oricăror amenajări se face numai pe baza autorizației de desființare obținute în prealabil de la autoritățile prevăzute la art.4, iar autorizația de desființare se emite în aceleași condiții ca si autorizația de construire.


Potrivit art.4 alin.1 lit.b din actul normativ menționat autorizațiile de construire se emit de primăriile municipiilor pentru lucrările care se execută în teritoriul administrativ .


Ordonanță nr.195/2002 invocată de asemenea prin hotărârea consiliului local prin dispozițiile art.5 prevede că administratorul domeniului public antreprenorul său executantul lucrărilor conform competențelor ce le revin cu avizul poliției rutiere este obligat să instaleze indicatoare ori alte dispozitive speciale.


De asemenea prin alin.5 al articolului arătat se prevede că în perimetrul stațiilor mijloacelor de transport public de persoane pot fi amenajate doar spații de așteptare pentru călători și pentru comercializarea legitimațiilor de călătorie.


Din normele enunțate reiese că autoritatea locală - consiliul local - are anumite atribuții prevăzute de lege respectiv are competența de a iniția și lua hotărâri în privința dării în administrare, concesionare, închiriere a bunurilor proprietate publică/proprietate privată, precum și alte probleme locale cu excepția celor care sunt date prin lege în competența altor autorități.


Normele enunțate nu conferă consiliului local atribuții, competențe în privința demolării, desființării de construcții ci doar cu privire la organizarea aparatului de specialitate la administrarea domeniului public privat prin hotărârea dării în concesionare, închiriere în condițiile legii a bunurilor aparținând domeniului public/privat al statului, la aprobarea bugetului. Atribuții și competențe în privința demolării sunt date potrivit legii nr.50/1991 primarului.


În speță se observă că s-a luat de catre consiliul local hotărârea în privința administrării, închirierii în limitele competențelor dar și hotărârea demolării deși în condițiile actelor normative enunțate cu privire la desființare/demolare construcție nu avea atribuții competențe.


Cum nu a fost dată posibilitatea de a lua măsuri asupră desființării construcțiilor consiliului local ci primarului raportat la competența dată de actele normative enunțate statuarea consiliului prevăzută în art.2 din HCL nr.2/2009 atacată este nelegală.


Legat de cele dispuse prin hotărârea atacată sustine intimatul ca a fost doar un acord demarandu-se procedura prevăzută de art.33 alin.1 și 2 din Legea nr.215/2001. Cele susținute nu pot fi primite câtă vreme se prevede că serviciul este abilitat să recurgă la demolare și de vreme ce prin normă invocată nu se prevede nici o procedură și nici posibilitatea luării unor măsuri de desființare.


Așadar, față de cele arătate în baza art.312 C.pr.civ. coroborat cu art.20, art.18 din Legea nr.554/2004 și dispozițiile actelor normative mai sus enunțate, Curtea vă admite recursul, va modifica hotărârea conform dispozitivului.

