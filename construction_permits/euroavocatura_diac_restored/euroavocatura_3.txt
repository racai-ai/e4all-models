Răspundere civilă delictuală. Anulare autorizație de construcție 
Secţiunea: Drept Civil   Prin sentința civilă nr.10.888/31 iulie 2009 a Judecătoriei Cluj Napoca, a fost respinsă ca inadmisibilă acțiunea civilă exercitată de reclamantul D.C.D. împotriva pârâților Primarul comunei Florești și Consiliul local al comunei Florești, având ca obiect despăgubiri . Pentru a pronunța această hotărâre, judecătoria a reținut în esență ca, prin antecontractul de vânzare-cumpărare încheiat între reclamant și numitul B.G.B., acesta din urmă s-a obligat să construiască și să treacă în proprietatea reclamantului un imobil apartament, situat la mansarda unui bloc de locuințe colective în Florești, compus din living - 19,12 mp., bucătărie - 7,08 mp., baie - 5,51 mp., dormitor - 14,49 mp. și hol - 8,19 mp., în stare finisata, iar reclamantul s-a obligat să achite prețul imobilului, respectiv suma de 43.000 Euro, din care suma de 500 Euro, s-a achitat la data încheierii antecontractului, cu titlu de arvuna, diferența de 42.500 lei, urmând să fie achitată cel mai târziu la data de 15 Septembrie 2007. Potrivit clauzelor contractuale, termenul de execuție și de predare a apartamentului a fost stabilit pentru data de 15 Decembrie 2007, depășirea acestui termen îndreptățind reclamantul la încasarea unor penalități de 0,1% pe zi de întârziere din contravaloarea sumelor achitate promitentului vânzător. Au mai convenit părțile ca, în cazul unor întârzieri mai mari de 30 de zile, promitentul vânzător datorează reclamantului, pe lângă penalitățile de întârziere, daune cominatorii în suma de 50 Euro pe zi de întârziere, pentru întreaga durată a perioadei de întârziere, iar, în situația nefinalizarii lucrărilor în termen de 60 de zile de la data expirării termenului de execuție și predare, reclamantul este îndreptățit a solicită, fără a fi obligat, rezoluțiunea de drept a contractului, fără somație, punere în întârziere și fără intervenție instanței de judecată, cu plata de daune interese daune cominatorii și penalizări aferente. Din cuprinsul antecontractului, reiese că apartamentul urmă să fie realizat în baza autorizației de construire nr. 131/2007, eliberată de Consiliul local al comunei Florești, însă, din dosarul Tribunalului Cluj, reiese că, prin sentința civilă nr. 1184/20 Iunie 2008, pronunțată în acest dosar, autorizația de construire nr. 131/2007 a fost anulată ca fiind emisă cu încălcarea dispozițiilor legale în materie, instanța dispunând, totodată, și oprirea lucrărilor de construire și desființarea lucrărilor deja executate în baza acestei autorizații. Sentința civilă menționată a rămas irevocabilă prin decizia civilă nr. 2115/10 Octombrie 2008, pronunțată de Curtea de Apel Cluj, ca urmare a respingerii recursului declarat împotriva acesteia, astfel că blocul de locuințe din care urma să facă parte și apartamentul contractat de reclamant nu a mai fost edificat, deși, din chitanțele depuse la dosar la filele 8 - 10, rezultă că acesta și-a îndeplinit integral obligația de a plăti prețul de 43.000 Euro. Reclamantul a înțeles, așadar, să nu angajeze răspunderea contractuală a promitentului vânzător, ci o răspundere obiectivă, bazată pe culpă, a autorităților care au emis autorizația de construire nr. 131/2007. Problemă care se pune în speță este aceea de a se stabili natură pretențiilor formulate de reclamant, prin raportare la motivele de fapt și de drept pe care acesta le-a invocat, în acest sens, instanța reținând ca reclamantul și-a întemeiat acțiunea pe dispozițiile art. 998 - 999 Cod civil, care reglementează răspunderea civilă delictuală de drept comun, iar faptă ilicita a pârâților a fost indicată ca fiind emiterea de către aceștia a unei autorizații de construire nelegale. Instanță de fond a mai reținut, însă, că autorizația de construire constituie un act administrativ, iar prejudiciul pretins de reclamant este în fapt o consecință a anulării acestui act administrativ și a culpei pârâților pentru anularea actului, fiind, așadar, o solicitare a unei persoane vătămate de o autoritate publică, printr-un act administrativ, de a i se repară un prejudiciu încercat ca urmare a anulării acelui act administrativ. Potrivit dispozițiilor art. 10 alin. 1 din Legea nr. 554/2004 a contenciosului administrativ, litigiile privind actele administrative emise său încheiate de autoritățile publice locale, precum și cele care privesc taxe și impozite, contribuții, datorii vamale, precum și accesorii ale acestora de până la 500.000 lei, se soluționează în fond de tribunalele administrativ-fiscale. Astfel, din textul de lege menționat rezultă că, pentru soluționarea pretențiilor decurgând din acte administrative anulate, legiuitorul a instituit o procedură specială de soluționare, derogatorie de la dreptul comun, reglementată de dispozițiile Legii nr. 554/2004, care face inadmisibilă o acțiune de drept comun pentru repararea unor astfel de prejudicii. Prin decizia civilă nr. 96/A/16.02.2010 a Tribunalului Cluj, a fost admisă excepția necompetenței materiale a Judecătoriei Cluj-Napoca și a fost admis apelul declarat de apelantul D.C.D., împotriva sentinței civile nr. 10.888/31 Iulie 2009, a Judecătoriei Cluj-Napoca, care a fost anulată și trimisă cauză spre soluționare, în prima instanță, Tribunalului Cluj - Secția de Contencios Administrativ. În considerentele acestei decizii se reține că, prin acțiunea promovată, reclamantul a solicitat obligarea Primarului comunei Florești și a Consiliului local al comunei Florești la suportarea prejudiciului cauzat ca urmare a anulării în instanță de judecată a autorizației de construire emisă în favoarea numitului B.G.B., persoana cu care a încheiat un antecontract de vânzare-cumpărare privind achiziționarea unui apartament din imobilul pe care urma să-l edifice în baza autorizației respective. În drept, cererea a fost întemeiata pe dispozițiile art. 998 - 999 Cod civil, Legea nr.554/2004 și Legea nr.50/1991. Potrivit art.1 din Legea nr.554/2004 ``Orice persoană care se consideră vătămată într-un drept al sau ori într-un interes legitim, de către o autoritate publică, printr-un act administrativ sau prin nesoluționarea în termenul legal a unei cereri, se poate adresa instanței de contencios administrativ competențe, pentru anularea actului, recunoașterea dreptului pretins său a interesului legitim și repararea pagubei ce i-a fost cauzată. Interesul legitim poate fi atât privat, cât și public``, iar potrivit alin. 2 ``Se poate adresa instanței de contencios administrativ și persoana vătămată într-un drept al său sau într-un interes legitim printr-un act administrativ cu caracter individual, adresat altui subiect de drept``. Raportat la cele menționate anterior, tribunalul a apreciat că situația reclamantului se regăsește în cea cuprinsă în aliniatul 2, respectiv persoană vătămată într-un drept al său sau într-un interes legitim, printr-un act administrativ, respectiv o autorizație de construire eliberată nelegal, care solicită repararea pagubei ce i-a fost cauzată prin emiterea actului respectiv. Într-un atare context, competența revine instanței de contencios administrativ, fiind lipsit de relevanță faptul că se invocă art. 998 Cod civil, sub aspectul competenței materiale în prima instanță, fiind evident că și în situația în care litigiul este calificat ca fiind de contencios, regulile răspunderii civile cuprinse în art. 998 Cod civil vor fi pe deplin aplicabile. În consecință, în conformitate cu prevederile art. 297 alin.2 Cod procedură civilă, instanța de apel constatând că judecătoria a fost necompetentă a soluționa prezenta cauză, a anulat hotărârea atacată și a trimis cauză spre soluționare, în prima instanță, Tribunalului Cluj - Secția de Contencios Administrativ. Împotriva acestei decizii, a declarat în termen legal recurs reclamantul, solicitând casarea ei și trimiterea apelului spre rejudecare aceleiași instanțe. În motivarea recursului său, reclamantul învederează ca reclamantul are posibilitatea de a opta între acțiunea în contencios administrativ fundamentata pe disp. art. 1 alin. 2 din Legea nr. 554/2004 și acțiunea în răspundere civilă delictuală, fundamentata pe disp. art. 998 și 999 C. civil, reclamantul având interesul de a alege acțiune în răspundere civilă delictuală, de competență în prima instanță a judecătoriei, întrucât nu a fost parte în raportul administrativ din care i s-a născut un prejudiciu, nu a solicitat eliberarea său anularea vreunui act administrativ, nu a avut cunoștință despre anularea autorizației de construire, aflând abia cu cca 30 de zile înainte de promovarea prezenței acțiuni, nefiind în termen să exercite o acțiune în contencios, pentru că s-a împlinit termenul pentru efectuarea procedurii prealabile rezultând din disp. art. 7 din legea contenciosului administrativ. Paratul Primarul comunei Florești, prin întâmpinare, a solicitat respingerea recursului ca nefondat, pe motiv ca, în mod corect a reținut tribunalul că acțiunea este de competența Secției de contencios administrativ a acestei instanțe, prejudiciul suferit de reclamant datorandu-se anulării unui act administrativ. Analizând recursul formulat prin prisma motivelor invocate, raportat la disp. art. 304 pct. 3 și 9 Cod proc.civ., ce constituie temeiul său în drept, curtea apreciază că acesta este fondat, din considerentele ce urmează a fi expuse. Astfel, atât primă instanță, cât și instanța de apel au calificat acțiunea ca fiind una în contencios administrativ, doar că soluțiile la care au ajuns au fost diferite, judecătoria respingând acțiunea în despăgubiri ca inadmisibilă, iar tribunalul anulând sentința și reținând cauză spre judecare în prima instanță, respectiv trimitand-o secției specializate în contenciosul administrativ. În realitate, acțiunea exercitată de reclamant nu este una în contencios administrativ, pentru că nu se încadrează în obiectul unei astfel de acțiuni, așa cum acesta este definit în art. 8 alin. 1 din Legea nr. 554/2004 a contenciosului administrativ. Astfel, conform acestui text, ``persoană vătămată într-un drept recunoscut de lege sau într-un interes legitim printr-un act administrativ unilateral, nemulțumită de răspunsul primit la plângerea prealabilă său care nu a primit niciun răspuns în termenul prevăzut la art. 2 alin. (1) lit. h), poate sesiza instanță de contencios administrativ competența, pentru a solicita anularea în tot său în parte a actului, repararea pagubei cauzate și, eventual, reparații pentru daune morale. De asemenea, se poate adresa instanței de contencios administrativ și cel care se consideră vătămat într-un drept sau interes legitim al sau prin nesoluționarea în termen sau prin refuzul nejustificat de soluționare a unei cereri, precum și prin refuzul de efectuare a unei anumite operațiuni administrative necesare pentru exercitarea său protejarea dreptului său interesului legitim``. În cauză, actul administrativ a fost autorizația de construire și, datorită anulării acestei autorizații, reclamantul susține că ar fi suferit un prejudiciu, pentru că nu a putut fi edificat blocul de locuințe din care dorea să-și cumpere un apartament, încheind un antecontract de vânzare-cumpărare și achitând integral prețul, cu titlu de clauză anticipatorie. Prin urmare, prejudiciul a fost cauzat reclamantului, nu prin actul administrativ nelegal, care este autorizația de construire, ci ca urmare a anulării acestui act administrativ, dovedit a fi nelegal, el neputând solicită anularea anulării actului pentru a se vorbi de o acțiune în contencios, cu obiectul definit prin dispozițiile mai sus citate. Așadar, fundamentul juridic al acțiunii reclamantului este răspunderea civilă delictuală, actul ilicit al autorității constând în emiterea unui act administrativ în baza căruia reclamantul a încheiat o convenție ce nu mai poate fi realizată, suferind un prejudiciu ca urmare a anulării actului. Fiind vorba de o răspundere civilă delictuală, fundamentata pe disp. art. 998, 999 C. civil, prejudiciul suferit de reclamant în aprecierea sa fiind de 43.000 Euro, constând în prețul apartamentului achitat anticipat, competența materială de soluționare a cauzei în prima instanță aparține judecătoriei, conform art. 1 pct. 1 C. proc. civ.. Din aceste considerente, curtea apreciază că tribunalul a încălcat dispozițiile de drept substanțial, atunci când a calificat greșit acțiunea ca fiind una în contencios, motiv de recurs prev. de art. 304 pct. 9 Cod proc. civ., încălcând și normele de competență, atunci când a apreciat că este instanță competența să soluționeze în prima instanță cauză, subzistând și motivul de recurs prev. de art. 304 pct. 3 Cod proc. civ. În temeiul art. 312 alin. 1-3 Cod proc. civ., din aceste considerente, recursul reclamantului vă fi admis, hotărârea tribunalului urmând să fie casată. Apelul nu va fi trimis spre rejudecare aceleiași instanțe, în condițiile în care judecătoria a respins acțiunea ca inadmisibilă tot datorită greșitei calificări, în loc să-și decline competența, pentru că dezlegarea în drept obligatorie pentru instanță de apel, conform art. 315 alin. 1 Cod proc. civ., nu poate constă în a trimite apelul spre rejudecare cu indicația de a da soluția în sensul trimiterii cauzei spre rejudecare primei instanțe, ca urmare a calificării acesteia ca fiind una în simplă răspundere civilă delictuală. Raportat la această împrejurare, curtea vă rejudeca ea însăși apelul și, în temeiul art. 297 alin. 1 Cod proc. civ., va desființa sentința obiect al acestuia și va trimite cauză spre rejudecare primei instanțe, aceasta urmând să verifice dacă sunt întrunite condițiile răspunderii civile delictuale pentru faptă proprie sub toate aspectele, atât al existenței faptei licite, inclusiv identificând făptuitorul, respectiv verificând calitatea procesuală pasivă a pârâților, a prejudiciului, a raportului de cauzalitate dintre faptă ilicita invocată, constând în emiterea autorizației nelegale și prejudiciu, precum și a vinovăției autorului său autorilor. Pronunțată de: Curtea de Apel Cluj - Decizie nr.1247 din data 27.05.2010 FacebookWhatsAppTwitterEmail Citeşte mai multe despre:    Curtea de Apel Cluj    Judecătoria Cluj Napoca    Excepția necompetenței materiale    Legea 50/1991    Răspundere civilă delictuală    Act administrativ    Prejudiciu    Legea 554/2004    Drept comun    Antecontract de vânzare-cumpărare    Tribunalul Cluj    Locuința colectivă    Promitent-vanzator    Penalități de întârziere    Daune cominatorii    Rezoluțiune contract    Daune interese    Autorizație de construcție Consulta un avocat online MCP Cabinet avocați - Specializați în litigii de muncă, comerciale, civile și de natură administrativă. Alte Speţe Cerere de recurs semnată electronic. Nulitatea recursului Pronuntaţă de: Decizia nr. 520 din 7 martie 2019, pronunțată de Secția I civilă a Înaltei Curți de Casație și Justiție Clauză de arvuna și clauză de dezicere. Deosebiri. Acțiune în denunțarea unilaterală a contractului Pronuntaţă de: Î.C.CJ., Secția I civilă, decizia nr. 2589 din 8 decembrie 2020 Pensionarii militari decorați cu ordinul „Meritul Militar”. Beneficiul semnului onorific se acordă în favoarea beneficiarului pensionar militar sub forma unui spor adăugat la cuantumul pensiei brute Pronuntaţă de: Curtea de Apel Iași, Secția Litigii de muncă și asigurări sociale, Decizia civilă nr. 304/16.07.2020 Stingerea litigiului prin tranzacție. Condiții și efecte Pronuntaţă de: Î.C.C.J., Secția a II-a civilă, decizia nr. 1042 din 17 iunie 2020 Principiile fundamentale ale procesului civil. Decăderea reclamantului din proba încuviințată. Condiții și efecte. Rolul judecătorului în aflarea adevărului Pronuntaţă de: Î.C.C.J., Secția a II-a civilă, decizia nr. 1572 din 16 septembrie 2020 Acțiune în răspundere civilă delictuală. Vătămarea integrității corporale. Pierderea capacității de muncă. Lipsa unui contract de muncă valabil încheiat anterior producerii faptei ilicite Pronuntaţă de: Î.C.C.J., Secția I civilă, decizia nr. 38 din 15 ianuarie 2020 Nelegalitatea procedurii cercetării disciplinare prealabile atrage nulitatea deciziei de sancționare disciplinară Pronuntaţă de: Curtea de Apel Cluj - Decizia civilă nr. 762/A/2019 din data de 21.05.2019 Contract de muncă temporară. Angajarea muncitorilor puși la dispoziție. Plata de daune compensatorii Pronuntaţă de: CURTEA DE APEL CLUJ - DECIZIA CIVILă Nr. 473 din 18 Septembrie 2019 ICCJ: Situația măsurilor asiguratorii înființate în cadrul unui proces penal asupra bunurilor unei persoane juridice, anterior deschiderii procedurii insolvenței, în vederea confiscării speciale Pronuntaţă de: Înaltă Curte de Casație și Justiție - ICCJ ICCJ: Pot fi atacate în justiție, cu acțiune în anulare, și hotărârile adoptate de adunarea specială a acționarilor Pronuntaţă de: Înaltă Curte de Casație și Justiție - ICCJ Articole Juridice Ce se întâmplă cu sumele achitate în temeiul unui act administrativ fiscal anulat. Poate instanță dispune direct restituirea lor? Sursa: Alex Slujitoru și Cristiana Ionescu, Avocați, Radu și Asociații SPRL O clauză contractuală care nu a fost negociată se aplică între părți în lipsa unui acord diferit în această privință Sursa: EuroAvocatura.ro Concedierea salariaților. Consecințele nerespectării termenului de preaviz Sursa: Avocat Andrei-Gheorghe Gherasim Onorariile minime ale avocaților. Și despre concurență ... Sursa: Avocat drd. Janos Szekely - Baroul Satu-Mare [Av. Muncii] Scopul acordării termenului de preaviz în cazul concedierii salariaților Sursa: Av. Andrei-Gheorghe Gherasim CJUE. Este interzisă transmiterea și prelucrarea datelor cu caracter personal între autoritățile administrației publice fara informarea persoanelor vizate Sursa: Euroavocatura.ro Părțile obligate să participe la ședința de informare. 