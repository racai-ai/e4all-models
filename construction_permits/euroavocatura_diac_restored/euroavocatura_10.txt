Servitute de vedere 
Secţiunea: Drept Civil   Prin sentința civilă nr. 3963/16.03.2010 pronunțată de Judecătoria Ploiești în dosarul nr.1238/281/2009, instanța a respins cererea formulată de către reclamanții GPR și GM în contradictoriu cu paratul CN, ca neîntemeiată. Pentru a pronunța această sentință, instanța a reținut că în cauză, reclamanții au chemat în judecată pe parat pentru ca prin hotărârea ce se va pronunța, să se dispună obligarea pârâtului sa astupe deschiderile, respectiv doua ferestre parter și etaj, a căror mărime este de 260x1,30 m.p. și 260x3 mp. deșchideri făcute de parat în calcanul casei sale din Ploiești, str. Elenă Doamna nr.38, calcan ce separă proprietățile părților, fiind situat pe linia de hotar, urmând ca astuparea acestora să se efectueze din același material ca și restul calcanului. În motivarea cererii s-a arătat că, la data de 29 și 30.12.2008, paratul a efectuat deschiderile, fără a-i consulta pe reclamanți său avertiza în vreun fel, aruncând totodată materialele din demolarea calcanului în curtea reclamanților. Reclamanții au atras atenția persoanelor care spărgeau zidul ca nu sunt de acord cu executarea acestei lucrări și că doresc să discute cu proprietarul, pe care nu îl cunoșteau, insă muncitorii nu i-au luat în seamă, ba chiar au sărit în curtea lor pentru a finisa spărturile. Se mai arată că cele două ferestre, prin modul cum sunt amplasate, îi afectează în mod direct pe reclamanți, iar anterior, au avut un conflict similar cu fostul proprietar al imobilului . În drept, au fost invocate disp. art. 612 C civ. Legal citat, a depus întâmpinare, prin care a solicitat respingerea acțiunii formulate, cu cheltuieli de judecată, arătând că în anul 2008 a devenit proprietarul imobilului situat în Ploiești, str. Elenă Doamnă, nr. 38 și că ferestrele sale se încadrează în disp. art. 611 și urm. C civ, întrucât în clădirea sa, pe latura vecină cu reclamanții, a decupat în zid un perimetru în formă de U, în care a încadrat ferestrele, astfel încât de la fereastra amplasată paralel cu proprietatea reclamanților sunt peste 19 decimetri, iar de la ferestrele amplasate pe celelalte laturi ale perimetrului , care au vedere piezișa pe proprietatea reclamanților, sunt mai mult de 6 decimetri. Analizând actele și lucrările dosarului , instanța a constatat următoarele: Așa cum a rezultat din contractul de vânzare-cumpărare autentificat sub nr. 5451/1990 de Notariatul de Stat Județean Prahova, reclamanții sunt proprietarii imobilului situat în Ploiești str. Nicopole nr. 15 . Instanța a reținut și împrejurarea ca paratul Cn este proprietar al imobilului situat în Ploiești , str. Elenă Doamna nr. 38 , jud. Prahova, imobil dobândit prin contractul de vânzare-cumpărare autentificat sub nr. 946/08.03.2004 de catre B.N.P. Meirosu Mihai din Ploiești. S-a reținut că paratul a efectuat lucrări de construire și extindere a locuinței aflate în proprietatea sa, lucrări ce au fost autorizate de organele administrative prin autorizația de construire nr. 880/27.11.2007 și a documentației tehnice anexă. Tot din materialul probator administrat în cauză, instanța a constatat că cererea reclamanților privind obligarea pârâtului la închiderea deschiderilor practicate în zidul proprietatea pârâtului, aflat pe linia de hotar dintre proprietățile părților este neîntemeiată, pentru considerentele ce urmează a fi expuse. Astfel, în cauză a fost administrată proba cu expertiză tehnică specialitatea construcții efectuată de expert Dl din care rezultă că imobilele aflate în proprietatea părților au hotar comun pe o lungime de 21,40 m, construcția pârâtului din str. Elenă Doamna nr. 38 având calcanul amplasat pe linia de hotar dintre proprietăți . De asemenea expertul a arăta că pe calcanul de pe limită de hotar , atât la parterul cât și la etajul construcției pârâtului, există practicate două goluri de mari dimensiuni, în interiorul cărora , pereții de închidere sunt retrași de la linia de hotar. Mai arată expertul ca , în acest fel , s-a creat un spațiu de tipul arhitectural ,,curte interioară,, sau ,,curte de lumină,, care se distinge de un spațiu de tip balcon-logie prin lipsa ușilor de acces spre acest spațiu . Concluzia expertului, în urma măsurătorilor efectuate, a fost aceea că prin executarea pereților în această soluție de arhitectură, conformă cu documentația tehnică anexă la autorizația de construire, distanțele între pereții cu vedere directă și limită de proprietate sunt mai mari decât distanță prevăzută de art. 612 Cod civil. Fața de toate considerentele expuse în lucrarea efectuată de catre expertul desemnat în cauză, instanța a reținut concluziile acestuia, în sensul că, deschiderile de pe peretele de pe linia de hotar și ferestrele din zona respectivă , la parter și etaj, așa cum au fost realizate conform documentației tehnice aferentă autorizației de construire, respectă dispozițiile art. 612 și 613 Cod civil, zidurile fiind la mai mult de 1,9 metri de linia de hotar. În ceea ce privește ferestrele cu vedere piezișa spre proprietatea reclamanților , acestea se află la o distanță de 4,5 decimetri de linia de hotar , existând deci o diferență de 1,5 decimetri fața de prevederile art. 613 Cod civil , soluția propusă de expert fiind de astupare a acestora cu un geam netransparent său mutarea cu 15 cm. Instanța a reținut însă că paratul, pe parcursul soluționării cauzei a remediat acest lucru și a intrat în legalitate în ce priveste amplasamentul acestor ferestre cu vedere piezișa, procedând la sablarea geamurilor, așa cum rezultă din factura nr. 251/12.02.2010 și chitanță aferentă depusă la dosar de catre parat, astfel încât în prezent și aceste ferestre respectă dispozițiile art. 612-613 Cod civil. Aceste aspecte se coroborează și cu declarația martorei audiate la solicitarea pârâtului , respectiv Gcm, care a învederat ca executarea deschiderilor în zid s-a făcut de către parat, cu respectarea autorizației de construire. În ceea ce privește declarația martorului Bvc audiat la solicitarea reclamanților, instanța a înlăturat depoziția acestuia ca fiind vădit subiectivă, martorul recunoscând că are același tip de litigiu cu paratul . Referitor la dispozițiile legale incidente în cauză, instanța a avut în vedere prevederile cuprinse în art. 612-613 Cod civil. De asemenea, art.612-613 C.civ. trebuie interpretate sistematic, coroborat cu textul care constituie dreptul comun în materia restricțiilor fundamentale, respectiv art.53 din Constituție, care instituie principiul că orice restricție trebuie temeinic justificată. Pe cale de consecință, din ansamblul probelor administrate, instanța a reținut că paratul a respectat și dispozițiile legale speciale în materia executării construcțiilor, efectuând lucrările de consolidare și renovare a imobilului proprietatea sa, în conformitate cu prevederile documentațiilor tehnice autorizate administrativ, în limita aspectelor ce fac obiectul prezenței cereri. În plus, s-a reținut că autorizațiile de construire emise cu încălcarea prevederilor legale, pot fi anulate de catre instanțele de contencios administrativ, potrivit legii. Și cum, în cauză, nu s-a dovedit că autorizația de construire nr. 880 în temeiul căreia paratul a executat deschiderile în litigiu ar fi fost anulată de instanța de contencios administrativ, înseamnă că aceasta își produce pe deplin efectele, fiind, pe cale de consecință, opozabilă și reclamanților. În ceea ce privește susținerile făcute de reclamanți în cererea de chemare în judecată în legătură cu faptul că paratul nu le-ar fi cerut acordul pentru a executa deschiderile în zidul calcan aflat pe linia de hotar , instanța apreciază ca, în cauză, au fost respectate și dispozițiile art. 33 pct. 2 lit b. 4 din Ordinul nr. 1943/2001. Astfel, acordul vecinilor, exprimat în formă autentică, se solicită în următoarele situații: - în cazul construcțiilor noi amplasate adiacent construcțiilor existente său în imediata lor vecinătate, numai dacă lucrările noi de construire impun luarea unor măsuri de intervenție pentru protejarea imobilelor existente (subzidiri, consolidări etc.) și dacă prin proiect se menține această obligativitate; - în cazul amplasării de construcții noi cu alte funcțiuni decât cele ale clădirilor învecinate și dacă prin natura activităților adăpostite de acestea se produce poluare de orice fel (noxe, zgomot, vibrații etc.); - pentru lucrări care au ca scop schimbarea destinației clădirilor colective de locuințe existente său a unor părți din acestea, precum și a spațiilor cu alta destinație din aceeași clădire, dacă prin natura activităților se produce poluare de orice fel (noxe, zgomot, vibrații etc.). Pe cale de consecință, constatând că în cauză, nu era incidența nici una din ipotezele expres și limitativ prevăzute de textul de lege și cum orice normă specială este de strictă interpretare și aplicare, neputând fi extinsă prin analogie și la alte situații, instanța a reținut că paratul nu era obligat în a obține acordul vecinilor reclamanți în executarea deschiderilor în zidul proprietatea sa. Fața de considerentele mai sus arătate, instanța a reținut că, în cauză, nu sunt incidente dispozițiile art. 1073 Cod civil, subiectului pasiv nerevenindu-i îndatorirea de a efectua o prestație pozitivă în favoarea subiectului activ și, întrucat reclamanții nu au făcut dovada susținerilor lor, în conformitate cu dispozițiile art. 1169 Cod civil, desi sarcina probei le incumbă, constatând și că paratul a executat deschiderile în litigiu din zidul aflat pe linia de hotar, în conformitate cu autorizația de construire nr. 880/27.11.2007si cu respectarea dispozițiilor legale în materia servituții de vedere, instanța a apreciat că cererea este neîntemeiată și a respins-o ca atare.
