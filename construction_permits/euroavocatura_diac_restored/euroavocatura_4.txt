Modificare autorizație de construcție 
Secţiunea: Drept Civil   Prin sentința civilă 3452/25.11.2009 a Tribunalului Cluj pronunțată în dosarul 5012/117/2008, s-a respins cererea formulată de reclamantele SC O.C. SRL și SC A.P.Î.V. SRL împotriva Primarului municipiului Cluj-Napoca precum și cererea de intervenție accesorie în interesul reclamantelor formulată de către intervenienții accesorii. În motivarea sentinței instanță de fond a arătat că suprafață construită desfășurată propusă a fi autorizată este de 4453,60 mp ceea ce depășește CUT-ul inițial aprobat prin HCL 868/2004 și în ce priveste POT-ul propus acestă deși se încadrează în regulamentul local de urbanism depășește valorile stabilite prin PUD-ul aprobat prin HCL 868/2004. Prin urmare, modificarea indicilor urbanistici face imposibilă emiterea autorizației solicitate. Împotriva acestei sentințe au declarat recurs reclamantele SC O.C. SRL și SC A.P.Î.V. SRL solicitând admiterea recursului și modificarea hotărârii recurate în sensul admiterii acțiunii introductive. În motivarea recursului se arată că prin autorizația de construire 337/2005 s-au autorizat lucrările de construcție pentru două imobile de locuințe S+P+3E+M, 30, 32 apartamente iar prin procesul verbal de contravenție 162/2007 a fost sancționată SC S.A. ISRL pentru nerealizarea adăpostului pentru protecție civilă considerându-se că prin această nu se respectă autorizația de construire și s-a dispus ca măsură cu caracter complementar, luarea măsurilor de încadrare în prevederile autorizației de construire. Reclamantele au dobândit dreptul de proprietate asupra terenului vizat de autorizația de construire menționată și au depus la data de 4.11.2008 o cerere pentru modificarea autorizației de construire nr.337/2005, cerere ce a fost respinsă, refuzul fiind comunicat la data de 17.11.2008. Solicitarea reclamantelor a constat în modificarea autorizației de construire eliberată justificat de anumite modificări interioare la construcție și în ceea ce privește adăpostul de protecție civilă. Aceste modificări sunt interioare construcției și nu modifică cu nimic condițiile de amplasament. Reclamantele apreciază că procesul verbal de contravenție privește pe beneficiarul autorizației de construire SC S.A. SRL întrucât răspunderea contravenționala este eminamente personală. De asemenea, se arată că întrucât prin HG 37/2006 a fost înlăturata cerință asigurării unui adăpost de protecție civilă, nu se mai poate impune realizarea acestui adăpost. Se mai arată faptul că în mod neîntemeiat s-au înlăturat concluziile expertului nesocotindu-se prevederile art.201, 212 și 268 alin.3 C.proc.civ. În continuare, se arată că modificările propuse de reclamante nu pot conduce la mărirea indicilor urbanistici și analiza caracterului justificat său nu al refuzului urmează a fi analizat în raport de modificările autorizației de construire 337/2005 și nu de analiză a acestei autorizații care în calitate de act administrativ se bucură de o prezență de legalitate. Intervenienții au declarat recurs împotriva sentinței civile 3452/2009 a Tribunalului Cluj solicitând modificarea în totalitate a hotărârii recurate în sensul admiterii cererii de chemare în judecată formulată de reclamanta și admiterea cererii de intervenție accesorie. Intervenienții arăta faptul că au încheiat cu reclamantele în cursul anului 2006 antecontracte de vânzare-cumpărare având ca obiect apartamentele edificate de catre reclamante în baza autorizației de construire 337/2005 și în prezent se află în situația imposibilității perfectării contractelor de vânzare-cumpărare în formă autentică deoarece Primarul municipiului Cluj-Napoca refuză să elibereze autorizația modificatoare. Mai arată faptul că sentința privitoare la menținerea sancțiunii contravenționale nu reprezintă autoritate de lucru judecat relativ la solicitarea reclamantelor de a se acordă o autorizație de construire modificatoare cu respectarea normelor legale în vigoare. În ceea ce privește aspectele reținute de instanța de fond, intervenienții arăta că argumentele invocate de parat, trebuie analizate la etapa recepției unei lucrări și nu autorizației acesteia. Pe de altă parte, intervenienții nu-și explică concluzia instanței de fond raportat la raportul de expertiză dispus în cauza unde se arată faptul că indicii urbanistici nu sunt încalcați. Astfel, consideră intervenienții ca instanța de fond a înlăturat proba cu expertiză fara nici un fel de motivare. Paratul Primarul municipiului Cluj-Napoca a depus întâmpinare solicitând respingerea recursurilor ca nefondate. Paratul apreciază că din moment ce la data intrării în vigoare a HG 37/2006 a fost încheiat un proces verbal de sancționare și constatare a contravenției care a fost menținut, soluția de eliberare a autorizației de construire pentru modificarea soluției constructive contravine principiului autorității de lucru judecat. Se mai arată faptul că situația existentă nu mai corespunde autorizației de construire astfel că nu se poate elibera o nouă autorizație de construire cu depășire indicilor urbanistici. Asupră recursurilor, Curtea vă reține următoarele: Prin autorizația de construire 337 din 24.03.2005, emisă de Primarul municipiului Cluj-Napoca, s-a autorizat executarea lucrărilor de construire pentru două imobile de locuințe S+P+3E+M în favoarea beneficiarului SC S.A. SRL. Prin procesul verbal de contravenție nr.162 din 14.02.2007 s-a constatat că SC S.A. SRL nu a realizat adăpostul pentru protecție civilă încălcând autorizația de construire și dispunandu-se că măsura cu caracter complementar luarea măsurilor de încadrare în prevederile autorizației de construire 337/2005. Acest proces verbal de contravenție a fost menținut în urma soluției de respingere a plângerii contravenționale de catre instanțele de judecată . În urma divizării SC S.A. SRL imobilul vizat de autorizația de construire a fost înstrăinat către reclamante. La data de 4.11.2008 reclamantele au depus cerere de modificare autorizației de construire nr.337/2005 înregistrată cu nr.194999/43/2.11.2008 la paratul Primarul municipiului Cluj-Napoca. Documentația prezentată pentru autorizare s-a apreciat că nu poate fi promovată întrucât prin procesul verbal de contravenție nr.162 din 14.02.2007 s-a dispus luarea măsurilor de încadrare în prevederile autorizației de construire 337/2005 care urmează a fi respectată. Proiectul de modificare propus de către reclamanta prevedea neexecutarea subsolului cu destinația de adăpost de protecție civilă, executarea parterului peste 32 de garaje prevăzute la subsol în locul adăpostului de protecție civilă ,parter ce urma să aibă 10 apartamente, 3 etaje pentru 30 de apartamente iar la mansarda 4 studiouri dotate cu băi. Suprafață de teren existentă la data emiterii autorizației de construire nr.337/2005 era de 4418 mp suprafață construită de 937,60 mp , suprafața construită desfășurată de 2885,94 mp, suprafața utilă de 3020,66 mp rezultând un POT de 27,16% și un PUD de 0,69. Suprafață de teren aflată în proprietatea reclamantelor și pe care urmează a fi construit imobilul vizat de proiectul modificator este de 2774 mp. Potrivit prevederilor art.7 alin.15 din Legea 50/1991 în situația în care în timpul execuției lucrărilor și în perioada de valabilitate a autorizației de construcție survin modificări de tema privind construcția autorizată care conduc la necesitatea modificării acesteia, titularul are obligația de a solicita o nouă autorizație de construcție. Documentația trebuie elaborată cu condiția încadrării în prevederile documentațiilor de urbanism aprobate și în limitele avizelor și acordurilor obținute pentru autorizația inițială. În cazul de față, reclamantele au depus documentații în perioada de valabilitate a vechii autorizații de construire și există modificări de tema constând în lipsă adăpostului de protecție civilă existența unor modificări anterioare care conduc la mărirea numărului de apartamente, astfel că s-a aflat în situația prevăzută de acest articol . Este real faptul că procesul verbal de contravenție obligă primul beneficiar al autorizației de construire nr.337/2005 să respecte autorizația de construire în sensul execuției adăpostului de protecție civilă. Totuși, desi reclamantele nu au fost sancționate ele însele și răspunderea contravenționala este o răspundere personală, le revine în calitate de beneficiar ca urmare a cumpărării imobilului unei părți din terenul vizat de autorizația de construire 337/2005 să respecte prevederile acestei autorizații. Această cale nu a fost urmată de catre reclamante care au înțeles că propună o modificare de tema constând în neexecutarea adăpostului de protecție civilă, situație permisă ca urmare a faptului că prin HG 37/2006 a fost înlăturata cerință asigurării adăpostului de protecție civilă în cazul construcțiilor cu regim de înălțime similar celui prezentat de construcțiile edificate de reclamante. Reclamantele însă, au propus și alte modificări care încalcă indicii urbanistici a caror respectare este cerută de lege. Art.52 alin.1 lit.c din Ordinul 1430/2005 arăta că în cazul modificării condițiilor, datelor său conținutului documentației care a stat la baza emiterii autorizației aceasta își pierde valabilitatea. De asemenea, schimbarea soluțiilor tehnice din proiect pe parcursul execuției este posibilă cu respectarea art.62 din Ordinul 1430/2005 care prevede încadrarea proiectului în documentația de urbanism aprobate. Prin proiectul depus suprafață construită deși rămâne 937,60 mp, suprafața construită desfășurată este de 4453,60 mp iar suprafață utilă de 3733 mp. Expertul tehnic a apreciat fără a justifica concluziile sale că indicii urbanistici sunt respectați de proiectul modificator fiind corespunzători PUD-ului aprobat prin HCL 868/2004. Prin urmare, instanța de fond a înlăturat concluziile acestei expertize apreciind că aceste afirmații sunt nesusținute arătând și modalitatea în care au fost depășiți acești indici ca urmare a măririi suprafeței construite desfășurate raportată la suprafață de teren actuala aferentă celor două blocuri pe care reclamantele intenționează să le construiască. Așa cum indicii sunt definiți de anexă 2 a Legii 350/2001 și anume raportul dintre suprafață construită desfășurată (suprafață desfășurată a tuturor planșeelor) și raportul dintre suprafață construită (amprenta la sol a clădirii) și suprafață parcelei luând în considerare suprafețele mai sus arătate, rezultă că indicii urbanistici au fost încalcați prin proiectul de modificare a autorizației de construire. Excepția arătată de reclamante de la calculul indicatorilor urbanistici nu poate fi luată în considerare pentru ca ar fi presupus că și construcția ce se dorește a fi autorizată să fie edificată pentru o parte de teren dezmembrată dintr-un teren deja construit. În consecință, Curtea vă reține depășirea indicilor urbanistici prevăzuți în planul urbanistic de detaliu aprobat prin HCL 868/2004 fiind corect calculul efectuat de către instanță de fond . Curtea, chiar dacă opinează că se putea propune nerealizarea adăpostului civil deoarece s-a solicitat o nouă autorizație de construire modificatoare în condițiile în care obligativitatea construirii acestuia nu mai este prevăzută de normele legale, cererea reclamantelor nu putea fi admisă pentru că modificările proiectului de autorizare a lucrărilor de construire presupun depășirea indicilor urbanistici astfel că, sub acest aspect vă fi menținută soluția Tribunalului Cluj. În conformitate cu art.312 C.pr.civ. raportat la art.304 pct.7-9 C.pr.civ. , Curtea va respinge atât recursul reclamantelor cât și recursul formulat de intervenienți, menținând în întregime sentința civilă atacată.
