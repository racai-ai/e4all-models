Suspendare executare act administrativ 
Secţiunea: Contencios Administrativ   Prin acțiunea înregistrată pe rolul Tribunalului Galați sub nr…, reclamanta a solicitat în contradictoriu cu pârâții C.L.B. și C.M.C. suspendarea executării hotărârii numărul a C.L.B. Reclamantul a arătat în motivarea cererii că sunt îndeplinite condițiile prevăzute de art. 14 alin 1 din Legea 554/2004 pentru a se dispune suspendarea executării actului administrativ menționat, respectiv cazul bine justificat și prevenirea unei pagube iminențe. Urmare a emiterii Hotărârii, pârâta C.L.B. a înstrăinat, fără a respecta dispozițiile art.123 din Legea nr.215/2001, terenul în suprafață de 582 mp, numitului C.M., conform contractului de vânzare-cumpărare, eliberând ulterior autorizație de demolare a construcției de pe teren . Conform art.14 alin.1 din Legea nr.554/2004, în cazuri bine justificate și pentru prevenirea unei pagube iminențe, după sesizarea în condițiile art.7 a autorității publice care a emis actul său a autorității ierarhic superioare, persoana vătămată poate să ceară instanței competente să dispună suspendarea executării efectelor actului administrativ unilateral pana la pronunțarea instanței de fond . În cazul în care persoana vătămată nu introduce acțiunea în anularea actului în termen de 60 de zile, suspendarea încetează de drept și fără nicio formalitate. Așa cum a arătat în petitul cererii, prin Hotărârea C.L.B. a aprobat vânzarea terenului intravilan, având categoria de folosință curți construcții, în suprafață de x mp, domnului M.C. Conform art.3 din hotărârea a cărei anulare se solicită, s-a aprobat ca vânzarea terenului sa se facă direct proprietarului clădirii aflată pe acest teren, în urma notificării asupră hotărârii de vânzare. La adoptarea hotărârii C.L. a încălcat disp. art.123 alin.4 din Legea nr.215/2001 republicată făcând o confuzie în acest sens, întrucât cele două alineate se referă la situația în care pe terenul unității administrativ teritoriale constructorii de bună credință ridică anumite construcții beneficiind astfel de un drept de preemțiune la cumpărarea terenului. În realitate, nici C.M., nici antecesorii săi nu au avut calitatea de constructori de bună credință, aceștia au devenit proprietarii unei cladiri deja edificate construită din paiantă, acoperită cu tablă. Practic, nu este vorba despre o construcție care să sporească valoarea terenului și care să-i confere întâietate constructorului de bună credință la dobândirea terenului aferent construcției. Mai mult decât atât, ulterior atribuirii terenului în cauză, M.C. a și demolat construcția existența, subintelegandu-se interesul său în dobândirea exclusiv a terenului, nicidecum în recuperarea unei investiții. Dimpotrivă, față de împrejurarea ca numitul nu a fost niciodată un constructor de bună credință, ci doar a cumpărat un imobil ce, la un moment dat, a aparținut F G, consideră că în situația vânzării terenului aferent imobilului către acesta erau aplicabile disp. art.123 alin.2 care prevăd obligativitatea licitației publice, dar în cauză nu s-a făcut dovada că s-a organizat o licitație publică cu privire la vânzarea terenului. Mai mult, nu au fost respectate prevederile alin.3 din art.123 din Legea nr.215/2001 privind dreptul de preemțiune de care se bucură, având în vedere că este proprietara unei construcții situate în același perimetru, nu a fost notificată pentru a-și exprima opțiunea de cumpărare. A depus în copie Hotărârea nr.44/28.06.2011. Prin întâmpinarea depusă la dosar paratul C.L. a solicitat respingerea cererii ca nefondată având în vedere că hotărârea a cărei suspendare se solicită a fost dată cu respectarea Legii nr.215/2001. De asemenea, a solicitat respingerea acțiunii ca nefondată și paratul. Prin sentința pronunțată de Tribunalul Galați a fost respinsă cererea de suspendare ca nefondată. Cu privire la cererea de suspendare a executării hotărârii C.L. instanță de fond a reținut următoarele: Prin Hotărârea C.L.B. și-a însușit Raportul de evaluare-teren intravilan, întocmit de X persoană fizică autorizată, conform anexei care face parte integrantă din prezenta hotărâre . Se aprobă vânzarea terenului intravilan, având categoria de folosință curții construcții, în suprafață de x mp situat în, domnului C.M. Vânzarea terenului se va face direct proprietarului clădirii, aflată pe acest teren, în urma notificării asupră hotărârii de vânzare. Prețul de vânzare al terenului în suprafață de x mp este de y lei. C a înstrăinat prin contractul de vânzare-cumpărare, magazinul sătesc către x, care ulterior, prin contractul de vânzare-cumpărare, având încheiere de autentificare nr., încheiat la B.N.Pa€¦., l-a înstrăinat către numitul C.M.C. Astfel, la data emiterii Hotărârii contestate paratul era proprietarul construcției aflată pe terenul a cărui vânzare s-a hotărât de catre C.L. Potrivit documentației tehnice cadastrale și raportului de expertiză depuse la dosar terenul în suprafață de x mp este aferent construcției aflată pe proprietatea pârâtului. Fără a analiza legalitatea titlurilor în baza cărora paratul a dobândit proprietatea construcției, instanța apreciază că în cauză sunt aplicabile dispozițiile art.123 alin.3 din Legea nr.215/2001. Pentru aceste motive Tribunalul apreciind că nu rezultă indicii de răsturnare a prezumției de nelegalitate a hotărârii C.L. Împotriva acestei sentințe a declarat recurs în termen legal reclamanta, invocând motivul de recurs prevăzut de disp. art. 304 pct. 9 C.pr.civ., în sensul că hotărârea pronunțată este lipsită de temei legal ori a fost dată cu încălcarea său aplicarea greșită a legii. Art. 123 alin. 3 din Legea administrației publice locale nr. 215/2001 instituie o excepție de la regulă conform căreia bunurile din domeniul privat se vând la licitație publică, arătându-se că vânzarea terenurilor din domeniul privat al unității administrativ-teritoriale pot fi vândute direct persoanei care a construit cu bună credință pe acel teren în temeiul dreptului de preemțiune pe care legea i-l recunoaște. Trebuie menționat că aceasta excepție se aplică doar asupra terenului aferent construcției, prin această intelegandu-se terenul necesar folosirii normale a construcției realizate. Nelegalitatea Hotărârii C.L. este și mai pregnant confirmată prin emiterea autorizației de demolare a construcției existente pe teren, fiind evident că existența acelei construcții a reprezentat un tertip de atribuire a terenului preferențial , în speță pârâtului. Noțiunea de ``pagubă iminentă`` este definită la textul art. 2 din Legea 554/2004 ca fiind ``prejudiciul material viitor, dar previzibil cu evidență``, ceea ce evident nu poate fi asimilat ``prejudiciului efectiv`` și care ar presupune, pe lângă existența sa neîndoielnică și stabilirea întinderii sale la acel moment, condiție care, evident, nu este cerută de textul art. 14 din același act normativ. Prejudiciul, în accepțiunea art. 14 din Legea 554/2004, poate fi atât material, efectiv, cât și procesual adică cel care este susceptibil sa puna partea reclamanta într-o situație dezavantajoasă din punct de vedere procesual în litigiul de fond cum ar fi, de exemplu, crearea unei situații juridice noi prin executarea actului administrativ, prin generarea viitoare a unor drepturi care nu existau la momentul plângerii prealabile, și care ar impune reclamantului extinderea cadrului procesual și față de terți prin ipoteza de beneficiar ai actului atacat. În consecință, suspendarea se impune pentru prevenirea unei pagube iminențe, deoarece prin menținerea aparenței de legalitate a actului administrativ atacat căruia îi va urma o autorizație de construire, se creează o situatie juridică nouă, se generează drepturi care nu existau la momentul introducerii acțiunii de fond, de natură a o determina pe recurenta să promoveze tot felul de litigii pentru restabilirea situației anterioare, să indisponibilizeze sume de bani aferente actului de justiție, s.a. Verificând cauză prin prisma motivelor de recurs invocate, dar și sub toate aspectele, conform art. 304 ind. 1 C.proc.civ., Curtea apreciază că recursul este nefondat instanță de fond realizând o corectă interpretare și aplicare a dispozițiilor Legii 554/2004. Potrivit art. 14 alin.1 din Legea nr. 554/2004 ``în cazuri bine justificate și pentru prevenirea unei pagube iminențe, după sesizarea, în condițiile art. 7 a autorității publice care a emis actul său a autorității ierarhic superioare, persoana vătămată poate să ceară instanței competente să dispună suspendarea executării actului administrativ unilateral pana la pronunțarea instanței de fond``. Suspendarea executării actelor administrative constituie un instrument procedural eficient pus la dispoziția instanței de judecată în vederea respectării principiului legalității: atât timp cât autoritatea emitentă său judecătorul se afla într-un proces de evaluare, din punct de vedere legal, a actului administrativ contestat, este echitabil ca acesta din urma să nu-și producă efectele asupra celor vizați. Legiuitorul național a fost obligat să găsească criterii pertinente pentru suspendarea executării actelor administrative pana la clarificarea exactă a gradului de conformare a acestora cu normele juridice aplicabile în speță. Măsură cu caracter provizoriu anterior individualizată determina punerea în balanță a interesului social cu cel personal, preeminența unuia dintre ele fiind subsumată principiului legalității. De altfel, trebuie semnalat faptul că, la nivel european, există preocupări în domeniu . Cu titlu exemplificativ, amintim Recomandarea nr. R(89) 8 adoptată de Comitetul de Miniștri din cadrul Consiliului Europei la data de 13.09.1989, referitoare la protecția jurisdicțională provizorie în materie administrativă. Aceasta din urma a apreciat că este de dorit să se asigure persoanelor o protecție jurisdicțională provizorie, fără a se recunoaște, insă eficacitatea necesară acțiunii administrative. De asemenea, Recomandarea anterior arătată a reținut faptul că autoritățile administrative acționează în numeroase domenii și că activitățile lor sunt de natură să afecteze drepturile, libertățile și interesele persoanelor. Mai mult, acelasi act european a statuat ca executarea imediată și integrală a actelor administrative contestate său susceptibile de a fi atacate poate cauza persoanelor, în anumite circumstanțe, un prejudiciu ireparabil pe care echitatea îl impune să fie evitat, în măsura posibilului. Conform Recomandării aflate în discuție, autoritatea jurisdicțională chemată să decidă măsuri de protecție provizorie trebuie să ia în apreciere ansamblul circumstanțelor și intereselor prezente; asemenea măsuri pot fi acordate în special în situația în care executarea actului administrativ este de natură să producă pagube grave, dificil de reparat și în cazul în care există un argument juridic aparent valabil referitor la nelegalitatea respectivului act. Pe de altă parte, se impune a fi făcută precizarea că actul administrativ se bucură de prezumția de legalitate, care la rândul său, se bazează pe prezumția de autenticitate (actul de la cine se afirma că emană) și pe prezumția de veridicitate (actul exprimă ceea ce în mod real a decis autoritatea emitentă). De aici, rezultă principiul executării din oficiu, întrucat actul administrativ unilateral este el însuși executoriu. Din acest motiv, suspendarea efectelor actelor administrative reprezintă o situație de excepție, la care judecătorul de contencios administrativ poate să recurgă atunci când sunt îndeplinite condițiile impuse de Legea nr. 554/2004. Cert este că trebuie asigurat un anumit echilibru în procesul executării din oficiu a actelor administrative, precum și anumite garanții de echitate pentru cetățeni, întrucat activitățile administrative nu pot fi discreționare în ceea ce privește alegerea formelor de executare . În altă ordine de idei, din lectură art. 14 și 15 din Legea nr.554/2004, modificată, rezultă că, pentru a se dispune suspendarea actului administrativ, trebuie îndeplinite cumulativ următoarele condiții: existența unui act administrativ, parcurgerea procedurii administrative prealabile, prezența unui caz bine justificat și prevenirea unei pagube iminențe. Cazurile bine justificate au fost definit prin art. 2 alin. 1 din Legea nr. 554/2004 ca fiind ``împrejurările legate de starea de fapt și de drept care sunt de natură să creeze o îndoială serioasă în privința actului administrativ``. Prin urmare, existența acestei condiții ar fi îndeplinită în situația în care se regăsesc argumentele juridice aparent valabile cu privire la nelegalitatea actului administrativ aflat în litigiu, suspendarea judiciară a acestuia putând interveni dacă există cel puțin un indiciu de nelegalitate. În speță analizată, Curtea va constata că nu există un caz bine justificat. Aspectele invocate privind emiterea hotărârii a Consiliului Local nu fundamentează ideea unei îndoieli serioase cu privire la legalitatea actului administrativ solicitat a fi suspendat. Caracterul iminent al prejudiciului ce va fi suportat de reclamant nu poate fi reținut în speță dat fiind faptul că reclamanta nici nu a înțeles să arate în ce constă eventualul prejudiciu iminent pe care îl determină emiterea hotărârii numărul x Consiliului Local x. Reclamanta a inteles doar să facă o serie de considerații cu caracter teoretic cu privire la noțiunea de prejudiciu iminent fara însă a explica în ce constă acest prejudiciu în situația să concretă. Pentru aceste considerente, apreciind că soluția primei instanțe a fost pronunțată cu interpretarea și aplicarea corectă a legii, se va respinge ca nefondat recursul declarat de catre reclamanta.

Sursa: EuroAvocatura.ro, Suspendare executare act administrativ, Publicare la data de 22 Oct 2012, Coordonator avocat Marius-Catalin Predut, titular MCP Cabinet avocați.