Stabilire linie hotar. Respectare drept de proprietate și posesie 
Secţiunea: Drept Civil   Prin cererea înregistrată sub nr. 755/173/2010 la Judecătoria Adjud reclamanții P.R. și P. V. au chemat în judecată pe pârâții P C. s.a.pentru ca prin hotărârea ce se va pronunța sa se dispună : 1) stabilirea liniei de hotar care desparte proprietățile părților; 2) pârâții sa fie obligați să respecte dreptul de proprietate și posesie asupră fâșiei de teren pe care au acaparat-o din proprietatea reclamanților, respectiv aproximativ 12 mp. În motivarea acțiunii reclamanții au arătat că sunt proprietarii imobilului casă de locuit și teren aferent în suprafață de 900 mp., imobil situat în mun. Adjud, str. Al. Î. Cuza nr. 18, jud. Vrancea cu vecinii : N - Bănea Alecu, S - Gheorghiu Mihai, E - str. A i Cuza, V - str. Garoafei. Dovadă proprietății o fac cu Ordinul Prefectului nr. 68/1996 și Anexă 1 la acesta. Au mai arătat că în anul 2005 pârâții au cumpărat de la BI imobilul învecinat la Nord cu reclamanții , iar ulterior în mod abuziv au desființat vechile semne de hotar care separau proprietățile părților și cu această ocazie au ocupat o fisie lungă de 30 m. pe o lățime de 40 cm. din spatele casei reclamanților, în suprafață totală de 12 mp. Au solicitat admiterea acțiunii așa cum a fost formulată. În dovedire au solicitat proba cu înscrisuri, martori, interogatoriu, expertiză tehnică . Pârâții au formulat întâmpinare și cerere reconvențională . În motivarea întâmpinării au arătat că nu au mutat niciun semn de hotar și nu au acaparat nicio suprafață de teren de la reclamanți care sunt în eroare. Pârâții au fost de acord cu capătul de cerere privind granituirea pe linia de hotar deja stabilită, dar nu și cu cel privind revendicarea. În motivarea cererii reconvenționale pârâții au solicitat obligarea reclamanților să-și mute țeavă de gaz prin fața casei acestora, aceasta aflându-se în prezent în curtea pârâților fara acceptul lor ; au mai solicitat obligarea reclamanților să lase o fereastră doar pentru aerisire în spatele casei acestora , cerere întemeiata în drept pe disp. art. 611 - 612 Cod civil. În apărare și dovedire au solicitat proba cu înscrisuri, martori, interogatoriu, expertiză tehnică și cercetare la fața locului. Reclamanții au formulat întimpinare la cererea reconvențională a pârâților prin care au solicitat respingerea acesteia ca nefondată . În motivare au arătat că țeavă de gaz nu este a lor personal și este poziționata pe peretele casei lor , iar fereastră de la bucătărie are sticlă mata și nu îi pot vedea pe parați. În apărare au solicitat proba cu înscrisuri . Examinând actele și lucrările dosarului, instanța constată următoarele : Conform Ordinul Prefectului nr. 68/1996 (f.11) , Anexă 1 la acesta (f.9) și hotărârea nr. 8 din 23.04.1996 a Comisiei județene pt. aplicarea dispozițiilor Lg.112/1995(f.8) reclamanții au în proprietate imobilul compus din casă și teren aferent în suprafață de 900 mp. situat în mun. Adjud, str. Al. Î. Cuza , nr. 18, jud. Vrancea cu vecinii : N - pârâții(fost Bănia Alecu) , S - Gheorghiu Mihai, E - str. Al. I Cuza, V - str. Al. Î. Cuza (fosta str. Garoafei) . Acest teren a aparținut autorilor reclamantei-Simion pe care l-au dobândit în anul 1945 conform actului de vânzare cumpărare de la filă 6 dosar ; în acest act se menționează că terenul are o dimensiune de 14 ml lățime la față, respectiv la str. Al.Î.Cuza. Conform contractului de vânzare cumpărare autentificat sub nr.1165/1999 de catre BNP VC(f.93) pârâții au cumpărat de la numită BA proprietatea învecinată la Nord de reclamanți, respectiv imobilul compus din casă și teren aferent în suprafață de 435,5 mp. situat în mun. Adjud, str. Al. Î. Cuza , nr. 16A. Conform schiței anexe la contract(f.94) coroborată cu schița de la filă 96 dosar și schița anexă la autorizația de construire nr. 225/12.08.2009 eliberată pe numele pârâților(f.99,105) lățimea la stradă Al.Î.Cuza a terenului pârâților este de 13 ml. Conform raportului de expertiză tehnică topometrica efectuată în cauza(f.70,71) reclamanții au în prezent în posesie suprafață de 825,36 mp.( mai puțin decât cei cca. 900 mp. din actul de proprietate) cu o lățime la stradă de 13,60 m fața de 14 m. , în timp ce pârâții au în prezent în posesie suprafață de 450,60 mp.(cu 15,1 mp. mai mult decât în actul de proprietate) cu o lățime la stradă de 13 m.; dar din declarația socrului paratului-D.și constatările personale ale expertului(f.70,80-82) coroborat cu declarația martorului Bănea Ilie(f.54) rezultă că pârâții au cedat 0,40 m. lățime din terenul lor vecinului din partea de Nord(restaurant) acesta din urma dându-le teren în spate , rezultând astfel că terenul pârâților are în realitate o lățime la stradă de 13,40 ml , deci mai mult cu diferența de 0,40 ml. ce le lipsește reclamanților. Din declarațiile martorilor audiați în cauză a mai rezultat că între autorii reclamantilor-socrii reclamantului(în declarațiile de la filele 54, 55 dosar din eroare s-a trecut socrii pârâților ) și autorii paratilor- vânzătoarea Bănia și soțul acesteia a existat o înțelegere în sensul sa nu se facă gard în spatele casei reclamanților deoarece s-ar fi îngustat spațiul dintre casă reclamanților și cea a autorilor pârâților și nu se mai putea trece cu mașina de lemne , casa reclamanților nefiind construită în hat ci în interiorul proprietății acestora cu 30-40 cm. Fața de cele arătate mai sus instanță reține că într-adevăr suprafață de teren pretinsa de reclamanți în spatele casei acestora de 40 cm. lățime este proprietatea acestora și nu a pârâților care probabil nu au cunoscut despre înțelegerea dintre autorii părților, aceasta dezinformare neavând relevanță în cauza dedusă judecății. Expertul tehnic topometrist Popovici Apostol, prin schița de la filă 78, a identificat suprafață de teren în litigiu , aceasta având o suprafață de 12,80 mp, precum și linia de hotar dintre proprietățile părților, aceasta aflându-se la 0,40 ml de peretele casei reclamanților și la 0,30 ml de limita fundației casei(f.71). Instanță nu va avea în vedere ``nedumeririle`` d-lui expert exprimate ulterior depunerii raportului de expertiză, acestea fiind nepertinente , în timp ce concluziile raportului de expertiză tehnică sunt conforme cu probele administrate care au stat la baza constatărilor efectuate de expert, în timp ce ``nedumeririle`` sale au la bază presupuneri, suspiciuni ce nu se coroborează cu materialul probator administrat în cauză. Pentru motivele expuse, instanță, în baza art. 480 și urm și 584 C.civ., urmează să admită acțiunea în revendicare și granituire, să oblige pârâții să lase în deplină proprietate și pașnică folosință reclamanților suprafață de 12,80 mp teren situat în mun. Adjud, str. Al.Î.Cuza, nr.16(18), jud. Vrancea, imobil identificat de catre expert PA prin schița de la filă 78 dosar, și să stabilească linia de hotar dintre proprietățile părților conform aliniamentului marcat cu linie roșie întreruptă de catre expert . În ceea ce privește cererea reconvențională , față de concluziile raportului de expertiză(f.71) și declarațiile martorilor audiați în cauză, rezultă că această cerere este vădit nefondată, sicanatorie , fereastră din spatele casei reclamanților fiind una de aerisire și nu de vedere, iar țeavă de gaz , groasă de 24 mm., este montată la 6 cm de peretele casei , deci în interiorul proprietății reclamanților. În baza art. 274,276 C.pr.civ. instanță urmează să oblige pârâții sa plateasca reclamanților cheltuieli de judecată în suma de 1.030,30 lei, la calcularea acestora instanță urmând a avea în vedere că în ceea ce privește granituirea cheltuielile se suporta pe jumătate conform art. 584 teza finală C.civ. , neavând relevanță ca pârâții au fost de acord cu această cerere .

