Prejudicii contractuale. Obligația de a face
Secţiunea: Drept Civil   Prin cererea înregistrată pe rolul judecătoriei sectorului 1 București, reclamanta R. A. C. a solicitat în contradictoriu cu pârâții U. L., B. L., că prin hotărârea ce se va pronunța sa fie obligați acești să permită finalizarea tuturor lucrărilor prevăzute în autorizația de construcție nr. 206/9TE/L/24187 din 10.09.2009 eliberată de primăria Sectorului 1 București. În motivare a susținut că respectiva autorizație a fost eliberată pentru executarea unui branșament propriu la rețeaua de apă direct din stradă la apartamentul proprietatea reclamantei, lucrări la care pârâții se opun nemotivat. A susținut că sunt întrunite cerințele urgenței, deoarece nefinalizarea lucrărilor îi aduce prejudicii contractuale și lucrările neterminate în carosabil împiedica circulația,putând provoca accidente, vremelnicia,deoarece măsură trebuie dispusă numai pana la soluționarea dosarului nr. /299/2008, aflat pe rolul Judecătoriei sectorului 1 București, neprejudecarea fondului, deoarece dosarul nr. /299/2008 are ca obiect soluționarea fondului. Acțiunea nu a fost motivată în drept . Rin întâmpinare pârâții U. L., B. L. au invocat excepția inadmisibilității ordonanței președințiale, motivat de faptul că nu sunt întrunite cerințele urgenței, vremelniciei și neprejudecarii fondului. A invocat excepția lipsei calității procesuale active a reclamantei,motivat de faptul că nu este intabulat dreptul de proprietate asupra apartamentului de catre reclamanta. Pe fond a solicitat respingerea acțiunii ca neîntemeiată. În drept au invocat art. 1201 cod civil, art. 163 și 166 cod proc. civilă, OG nr. 85/2001,HG nr. 400/2003, Legea nr. 114/1996. În cauză a fost administrată proba cu înscrisuri . Prin completarea la întâmpinare aceiași 4 parați au invocat excepția lipsei de interes și au detaliat motivele pentru respingerea acțiunii. Analizând actele și lucrările dosarului, instanța reține următoarele: Cu titlu preliminar reține că raporturile dintre părți sunt foarte tensionate, în repetate rânduri apelând la mijlocirea justiției, făcând obiectul dosarelor nr. /299/2007, nr. /299/2008. Deliberând cu privire la excepțiile invocate,reține următoarele: Calitatea procesuală activă presupune concordanță între titularul său pretinsul titular al dreptului dedus judecății și persoană ce are calitatea de reclamant. În speță,reclamanta a invocat dreptul de folosință asupră curții comune,derivat din dreptul ei de proprietate asupra unui apartament și dreptul de a efectua un act de administrare a apartamentului,reprezentat de realizarea unui branșament propriu la rețeaua de apă, distinct fața de branșamentul celorlalți proprietari. Intabularea dreptului de proprietate are ca scop opozabilitatea fața de terți, fără a avea ca efect lipsa calității procesuale active a reclamantei, a cărei calitate de proprietar a apartamentului 1 nu este contestată. De aceea, instanța va respinge excepția lipsei calității procesuale active . Cu privire la excepția lipsei de interes,o va respinge, deoarece folosul practic urmărit de catre reclamanta este actual,direct și legitim,constând în posibilitatea efectuării lucrărilor de branșament pentru care a obținut autorizație, lucrări care, conform acestui act,trebuie efectuate într-un anumit termen. Cu privire la așa numita excepție a inadmisibilității,reține că analiza celor 3 condiții prevăzute de art. 581 cod proc. civilă formează parte integrantă din analiza fondului cauzei având ca obiect ordonanță președințială. Instanță reține că sunt întrunite aceste 3 condiții,deoarece: Urgență este determinată de faptul că lucrările trebuie realizate în termenul prevăzut în autorizația de construire (f. 33-35). Chiar dacă termenul acesteia a expirat,conform procedurii,se va realiza o prelungire a termenului, dar și noul termen vă avea o anumita durată și va menține cerință urgenței. Condiția vremelniciei este îndeplinită, deoarece lucrările de executare a unui branșament propriu pot fi ulterior desființate. Instanță reține însă,din susținerile părților, că nu a fost înțeles obiectul prezenței cauze . Instanță apreciază că reclamanta a solicitat să i se permită accesul la conducta de apă care alimentează întregul imobil, pentru a se realiza un branșament distinct al apartamentului său, nr. 1. Efectuarea unui branșament propriu reclamantei implică montarea unui contor distinct de cel al restului proprietarilor, și încheierea unui contract distinct cu Apă Nova, fără ca aceasta să ducă la înlăturarea obligațiilor de plată (inclusiv asupra unor eventuale penalități de întârziere stabilite de asociația de proprietari) a apei consumate pana la momentul în care, cumulativ, va fi pus în funcțiune acest nou contor și va fi încheiat noul contract . Este adevărat că așa numita ``posibilitate de accident`` este neîntemeiată, așa cum rezultă din planșele foto. Referitor la neprejudecarea fondului, instanța reține că există identitate parțială de obiect cu cel al dosarului nr. /299/2008, în cadrul acestuia reclamanta solicitând sa i se permită să folosească terenul curții imobilului, aflat în coproprietate, în orice scop, nu numai pentru efectuarea branșamentului de apă. În prezentul dosar nu se prejudeca fondul raporturilor dintre părți,doar se pipăie fondul cauzei, în sensul stabilirii calității de proprietar a reclamantei , aspect necontestat. În prezența cauză accesul la conducta este limitat , numai dacă și în măsura necesară realizării unui branșament separat la conducta de apă,cu montarea unui ceas-apometru diferit de cel al pârâților. Pe fond reține că apărările pârâților sunt neîntemeiate. Admiterea prezenței acțiuni nu trebuie interpretată în sensul exonerării reclamantei de plată cotei de apă aferente apartamentului nr. 1, pentru toate persoanele care au locuit efectiv în acest apartament și inclusiv pentru perioada efectuării lucrărilor de amenajare. Construirea unui branșament distinct nu reprezintă un act abuziv și ilegal, tocmai pentru că nu poate avea ca efect eschivarea de la plata datoriilor. Faptul că în prezent exista un branșament comun și că reclamanta beneficiază de alimentarea cu apă nu reprezintă un impediment în realizarea unuia distinct. Dimpotrivă, acesta se justifică,având în vedere relațiile tensionate dintre proprietari. Pentru aceste considerente, instanța va admite acțiunea și va obliga pârâții sa îi permită accesul reclamantei la căminul de apă din curtea comună, numai dacă și în măsura necesară realizării unui branșament separat la conducta de apă, cu montarea uni ceas apometru diferit de cel al pârâților.
