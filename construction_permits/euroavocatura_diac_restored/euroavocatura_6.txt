Suspendare executare autorizație de construire hotel/restaurant
Secţiunea: Contencios Administrativ   Prin sentința civilă nr.3744 pronunțată la data de 5.11.2010 a Tribunalului Cluj a fost admisă cererea formulată de reclamanții G.M.M. și G.S.M. în contradictoriu cu pârâții Primarul Municipiului Cluj-Napoca, M.Ț., M.D. și S.C. P.R. SRL și în consecință a fost dispusă suspendarea executării autorizației de construire nr.393/1.04.2010 pana la soluționarea irevocabilă a dosarului nr.xxxx/117/2010. Totodată a fost admisă cererea de intervenție accesorie formulată de Î.S.E.; obligați pârâții la plata în solidar către reclamanți a cheltuielilor de judecată în cuantum de 3008,30 lei. Pentru a dispune astfel a reținut că din împrejurările cauzei rezultă o îndoială puternică și evidență asupră prezumției de legalitate ce caracterizează actul administrativ contestat. Astfel: potrivit Legii 50/1991, anexă 1, pct.2.5.6, în cazul amplasării de construcții cu alta destinație decât cea a clădirilor învecinate este necesar acordul vecinilor, conform prevederilor legale în vigoare, exprimat în formă autentică. De altfel, chiar în prevederile certificatului de urbanism nr.1716/20.04.2007 ce a stat la baza autorizării lucrărilor se menționează expres la punctul 4.d.2 ca este nevoie de acordul vecinilor de parcela pentru noua funcțiune exprimat în formă autentică, imobilul autorizat fiind parțial un restaurant, iar imobilul reclamanților o casă de locuit învecinată. Or, în prezența cauză nu s-a făcut dovada unui astfel de acord nici de la fostul proprietar (acordul ``de principiu`` dat de intervenienta este un înscris sub semnătură privată), nici de la actualii proprietari, acesta fiind chiar motivul principal invocat în susținerea prezenței cereri. Instanță nu ar putea analiza în ce măsură un astfel de acord era necesar său nu în speță, întrucat verificările efectuate pe calea suspendării executării unui act administrativ nu pot fi decât sumare, astfel cum s-a argumentat anterior. În ceea ce privește ultima condiție prevăzută de textul legal, instanța apreciază ca, în speță, actul administrativ conține dispoziții a caror îndeplinire ar produce consecințe greu de înlăturat în ipoteza în care actul ar fi ulterior anulat, respectiv ar fi necesară demolarea construcțiilor care s-ar putea edifica între timp, pentru care s-ar impune obținerea unei noi autorizații, de data aceasta de desființare. De asemenea, prin amplasarea unui imobil cu o altă destinație (restaurant) învecinat unei case de locuit s-ar putea produce degradări acesteia, cu privire la care reclamanții nu și-au asumat riscul prin exprimarea acordului (de altfel, acesta este și motivul pentru care legiuitorul a prevăzut condiția acordului vecinilor într-o astfel de situație). Mai mult, imobilul autorizat este un spațiu cu destinația de hotel/restaurant, a cărui edificare este de natură a crea un disconfort major prin afectarea intimității locuinței reclamanților, cu privire la care, după cum instanța a reținut anterior, aceștia nu și-au exprimat acordul . Întrucât destinația imobilului ce face obiectul autorizației este aceea de hotel restaurant, nu poate fi reținută susținerea pârâtei SC P.R. SRL conform căreia nu se impune suspendarea executării întrucât numai corpul de clădire adiacent imobilului reclamanților i-ar putea afecta pe aceștia. Instanță apreciază ca, dimpotrivă, se impune suspendarea integrală a executării lucrărilor de construire, întrucat obiectul acestora este în mod cert un ansamblu cu funcțiune complexă ce nu poate fi separat pe imobile componente. Împotriva soluției menționate a declarat recurs Primarul Municipiului Cluj-Napoca, solicitând admiterea, modificarea hotărârii atacate în sensul respingerii cererii introductive ca neîntemeiată. În susținerea celor solicitate arăta că în mod greșit s-a reținut de către instanță ca în speță ar fi întrunite cerințele cerute de dispozițiile art.14 din Legea nr.554/2004. Astfel se arată că în ceea ce privește cazul bine justificat într-adevăr potrivit pct.2.5.6 din anexă 1 la Legea nr.50/1991 republicată cu modificările și completările ulterioare acordul vecinilor exprimat în formă autentică este necesar pentru lucrări de construcții ce se execută în vederea schimbării destinației în clădiri existente, precum și în cazul amplasării de construcții cu alta destinație decât cea a clădirilor învecinate. De asemenea, reluând aceste dispoziții, într-o interpretare in extenso anexă 2 lista B pct.b4 din Ordinul nr.1430/2005 evocă trei situații în care în mod obligatoriu se solicită acordul vecinilor exprimat în formă autentică. Însă în speță nu subzistă niciuna din situațiile prevăzute și nici nu sunt îndeplinite nici condițiile pentru a fi aplicabile dispozițiile actelor normative arătate, constricția autorizată nefiind una nouă amplasată adiacent său în imediata vecinătate a construcției reclamantei, nu are ca destinație desfășurarea de activități care produce poluarea de orice fel (noxe, zgomot, vibrații, etc) și nu sunt necesare măsuri de intervenție . În alt doilea rând se arată nu instituția intimata este în culpă pentru situația creată. Din cuprinsul clauzelor contractului de vânzare-cumpărare rezultă că reclamanții au avut cunoștință despre situația de fapt și de drept a imobilului ce formă obiectul vânzării cu exceptia împrejurării ca vânzătoarea și-a dat acordul pentru edificarea constricției în litigiu. În plus neconcordanța între certificat nr.4591/2008 și autorizația de construire atacată despre care fac vorbire reclamanții în conținutul cererii nu există. Astfel cum rezultă din preambulul certificatului de urbanism, parcela pentru care s-a solicitat certificatul a fost studiată prin PUD aprobat prin Hotărârea nr.792/2008, iar actul a fost emis în vederea elaborării PAC, cu mențiunea depunerii hotărârii de aprobare a PUD. Ori în condițiile în care la momentul adoptării hotărârii de aprobare a PUD exista acordul vecinului de parcela nu se mai impunea un nou acord la data eliberării autorizației autoritatea emitentă fiind ținută a duce la îndeplinire o hotărâre a autorității deliberative. Pe de altă parte se arată unitatea teritorială de referință în care a fost încadrată parcela în litigiu este una funcțiune mixtă. În atare condiții reținerea instanței referitoare la acordul vecinilor în formă autentică este greșită. Cât privește cea de a doua condiție iminentă producerii unei pagube se arată de recurent trebuie analizată în raport de definiția dată de art.2 alin.1 lit.s din Legea nr.554/2004. Ori, împrejurarea ca executarea actului administrativ contestat ar produce consecințe greu de intabulat în ipoteza în care actul ar fi ulterior anulat, nu se circumscrie, noțiunii definite de textul legal. Chiar în ipoteza în care autorizația de construire ar fi ulterior anulată, fiind necesară pentru demolarea construcției o autorizație de desființare, un astfel de motiv nu poate justifica iminentă producerii unei pagube. În fine arăta recurentul un alt aspect se referă la faptul că deși reclamanții au solicitat suspendarea executării autorizației pana la pronunțarea unei soluții pe fondul cauzei instanța a dispus suspendarea pana la soluționarea irevocabilă a dosarului nr.xxxx/117/2010. În această situație neconcordanța între dispozitiv și starea reținută în considerente, și o eroare întrucât se impunea limitarea cu caracter temporar a efectelor actului administrativ potrivit dispozițiilor art.14 alin.1 din Legea nr.554/2004 și art.12 din Legea nr.50/1991. Răspunzând celor arătate prin întâmpinare intimații G. au solicitat respingerea recursului, cu cheltuieli în considerarea că potrivit dispozițiilor Legii nr.50/1001, Ordinului nr.1430/2005 și Ordinului nr.839/2009 )în prezent 1867/2010) a normelor metodologice este necesar acordul vecinilor neexistând nici un text legal care să precizeze că dacă la momentul adoptării unei hotărâri de a probare a PUD-ului exista acordul vecinului de parcela nu se mai impune un nou acord la data eliberării autorizației de construire. În al doilea rând nici la momentul adoptării hotărârii de aprobare PUD nu există acordul vecinului de parcela intervenienta arătând temeinic și dovedit că acel script olograf căruia recurenta îi dă valoare de acord autentic nu-i aparține, iar datele personale (nume, date de identitate) și semnătură de pe acestea sunt falsificate. Faptul că la data cumpărării imobilului prin contractul de vânzare-cumpărare reclamanții au declarat că au cunoștință despre situația de fapt și de drept a imobilului recurenta arătând că nu avea cunoștință despre împrejurarea ca vânzătoarea și-a dat acordul pentru edificarea construcției în litigiu, nu are nicio semnificație pentru acest litigiu, o astfel de declarație nefiind o cauză de neaplicare a legii în ceea ce privește condițiile în care se eliberează în mod legal o autorizație de construire. Referitor la condiția iminentei producerii pagubei se arată de intimați ca în mod corect a fost reținut de instanța întrunirea condiției întrucât : demolarea unei construcții edificate nelegal ar impune obținerea unei autorizații de desființare cu tot ceea ce însemna aceasta că eforturi timp și cost; prin amplasarea unui imobil cu alta destinație - restaurant, învecinat unei case de locuit s-ar putea produce degradări ale acesteia, cu privire la care reclamanții nu și-au asumat riscul prin exprimarea acordului, acesta fiind și motivul pentru care legiuitorul a prevăzut condiția existenței acordului vecinilor într-o astfel de situație; destinația noii construcții și edificarea acesteia ar crea un disconfort major reclamanților prin afectarea intimității locuinței cu privire la care aceștia nu și-au exprimat acordul . Analizând recursul declarat prin prisma argumentelor aduse a normelor juridice incidente, a art.304 C.pr.civ. Curtea reține că este întemeiat doar din perspectiva ultimului argument adus acela vizând caracterul temporar al efectelor actului în raport de solicitarea intimaților și dispozițiilor art.14 din Legea nr.554/2004. Astfel, este cunoscut că suspendarea executării actelor administrative intervine atunci cand legiuitorul o prevede în limitele și condițiile impuse de acesta. Legea contenciosului pe care se fundamentează cererea introductivă de instanța prin dispozițiile art.14 prevede că ``în cazuri bine justificate și pentru prevenirea unei pagube iminențe, după sesizarea în condițiile art.7 a autorității publice care a emis actul său a autorității ierarhic superioare, persoana vătămată poate să ceară instanței competența să dispună suspendarea executării actului unilateral pana la pronunțarea instanței de fond . Același act normativ cu privire la pagubă iminentă o definește ca fiind prejudiciul material dar previzibil iar cu privire la cazul bine justificat îl definește ca fiind împrejurarea legată de starea de fapt și de drept de natură să creeze o îndoială serioasă în privința actului administrativ. În cauza intimații reclamanți au justificat cererea printr-o serie de argumente privind încălcarea dispozițiilor în materie de construcții respectiv necesitatea acordului vecinilor în formă autentică și în condițiile edificării unei construcții cu o altă funcționalitate. Aspectul vizând acordul este susținut și de intervenienta, aceasta arătând că scriptul nu are valoarea autentică, datele de identificare și semnătură neapartinandu-i. Argumentele aduse prin întâmpinare de catre recurenta nu fac referire la lipsa acordului în contextul contestării ca nefiind dat de persoana în cauza și nici la faptul că în condițiile unei alte funcționalități nu s-ar crea alte situații de disconfort decât cele enunțate exemplificativ său ca nu ar fi necesar a se recurge la consolidarea construcțiilor vecine. Ori în aceste circumstanțe și ale verificării sumare a aspectelor relevate în condițiile existenței unor suspiciuni cu privire la legalitate din perspectiva lipsei acordului în mod corect a reținut primă instanță ca împrejurările sunt de natură a crea o îndoială și deci un caz bine justificat. Corectă este și reținerea instanței vizând iminentă pagubei dat fiind că prin amplasarea unui imobil cu alta destinație în imediata vecinătate nu doar că s-ar crea posibilitatea producerii degradărilor imobilelor învecinate prin dislocarea unor cantități mari de pământ dar s-ar putea crea și disconfort dat fiind și destinația imobilului. Prin urmare conservarea drepturilor invocate prin demersul introductiv soluția așa cum a reținut și prima instanță este aceea de suspendare a efectelor actului administrativ. În opinia Curii această măsură este menită în egală măsură să apere și interesele intimatului beneficiar al autorizației existând crearea în patrimoniu acestuia, a unor noi prejudicii constând în investițiile pe care trebuie să le mai realizeze în clădirea autorizată. În aceste situații aducerea la îndeplinire a actului administrativ înainte de exercitarea controlului de legalitate este de natură să producă consecințe greu de înlăturat în cazul unui eventuale anulări a lui. Ca atare reținerile primei instanțe nu pot fi considerate greșite. Cu toate acestea greșită este însă reținerea instanței în privința momentului pana la care a fost solicitată suspendarea . Astfel se reține că prin demersul introductiv s-a solicitat suspendarea executării autorizației în temeiul art.14 din Legea nr.554/2004. Normă invocată prevede că în cazuri bine justificate și pentru prevenirea pagubei persoană vătămată poate să ceară instanței competența să dispună suspendarea executării actului administrativ unilateral pana la pronunțarea instanței de fond .. Reiese din normă enunțata că suspendarea în temeiul art.14 se dispune pana la pronunțarea instanței de fond . În cauza așa cum se observă din hotărâre suspendarea a fost dispusă pana la soluționarea irevocabilă deși prin acțiune s-a solicitat suspendarea pe art.14. Ori în această situație raportat la normă enunțata reținerea instanței în contextul statuării pana la soluționarea irevocabilă este greșită. Așadar fața de cele arătate în baza art.304 pct.6 C.pr.civ. coroborat cu art.20 din Legea nr.554/2004 Curtea vă admite recursul și va modifica în parte hotărârea în sensul că va dispune suspendarea executării autorizației de construire nr. 393/1.04.2010 pana la soluționarea pe fond a dosarului.

Sursa: EuroAvocatura.ro, Suspendare executare autorizație de construire hotel/restaurant, Publicare la data de 07 Nov 2012, Coordonator avocat Marius-Catalin Predut, titular MCP Cabinet avocați.