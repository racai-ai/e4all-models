Dacă ai decis să construiești, să extinzi sau să consolidezi o casă pentru tine sau ca investiție, ar fi bine să te asiguri că urmezi toți pașii legali înainte de demararea proiectului. Este cea mai sigură cale pentru a evita eventuale amenzi și de a te asigura că îți poți valorifica ulterior investiția, prin vânzare sau închiriere, fără probleme.
Iar unul dintre pașii obligatorii pe care trebuie să-i faci înainte de un astfel de proiect este obținerea unei autorizații de construcție. Regăsești în continuare cele mai relevante informații de care ai nevoie pentru obținerea acestui document:
Și pentru că atunci când vine vorba de construcția unei case, e nevoie să te gândești și la aspectele financiare, poți analiza și serviciile oferite de Wise. Mai ales dacă proiectul tău implică plăți și/sau încasări în mai multe valute și vrei să eviți comisioanele de transfer și de schimb valutar ale băncilor. Principalul avantaj al acestui specializat în transferul internațional de bani este faptul că schimbul valutar se face la rata reală de schimb, ceea ce ar putea înseamna economii importante pentru tine. Află mai multe detalii în continuare.
Ce este o autorizație de construcție?
Autorizația de construcție este un act eliberat de autoritățile locale, care îți dă dreptul să construiești o clădire nouă sau să consolidezi ori să repari o construcție existentă. Pentru a obține acest document este necesar să depui un dosar cu o serie de avize și acorduri la primăria orașului, localității sau la primăria de sector, în cazul în care terenul pe care vrei să construiești sau clădirea pe care vrei să o extinzi sau consolidezi se află în București.
Desfășurarea unor lucrări de construcție este reglementată prin Legea nr. 50/1991, potrivit căreia solicitarea eliberării unei autorizații de construcție se face de către proprietarul terenului sau al construcției, ori de către o persoană împuternicită în condițiile legii. Aceasta poate fi un consultant, un proiectant sau orice altă persoană fizică sau juridică autorizată.
În funcție de tipul și terenul pe care este amplasată construcția, autorizația este eliberată de către președintele consiliului județean, primarul general al municipiului București sau de către primarul orașului sau localității.
Obținere autorizație de construcție
Autorizația de construcție asigură aplicarea măsurilor legale cu privire la amplasarea, proiectarea, executarea și funcționarea obiectivelor de investiții.
Obținerea unei autorizații de construcție este necesară în cazul lucrărilor de construire, reconstruire, consolidare, modificare, extindere, schimbare de destinație sau de reparare a construcțiilor de orice fel, precum și a instalațiilor aferente acestora, potrivit legii.
În cazul unor lucrări de construcție care nu modifică structura de rezistență, caracteristicile inițiale sau arhitectura construcției, nu ar trebui să fie nevoie de obținerea unei autorizații de construcție.
O autorizație de construcție este valabilă 12 luni de la data emiterii, interval în care trebuie să demarezi lucrările, iar valabilitatea acesteia se prelungește până la sfârșitul lucrărilor.
În cazul în care, din diverse motive, nu ai putut începe lucrările de construcție sau depăsești termenul estimat de finalizare a acestora, poți prelungi autorizația de construcție, în anumite condiții.
Prelungire autorizație de construcție expirată
Pentru a prelungi o autorizație de construcție este necesar să faci solicitarea cu cel puțin 15 zile înainte de data exprimării termenului de valabilitate. Acordarea prelungirii se poate acorda o singură dată pentru cel mult 12 luni.
Solicitarea de prelungire a unei autorizații de construcție se face fără a prezenta alte documente, iar autoritatea locală ar trebui să răspundă în termen de maximum 15 zile de la depunerea cererii.
Acte necesare autorizație de construcție
Pentru obținerea unei autorizații de construcție este necesar să pui laolaltă mai multe documente, pe care să le depui la autoritatea locală împuternicită să emită documentul. Iată care sunt acestea: cerere tip, certificatul de urbanism,titlul de proprietate asupra terenului și/sau construcțiilor sau, după caz, extrasul de plan cadastral actualizat la zi și extrasul de carte funciară de informare actualizat la zi, avizele și acordurile legale necesare, stabilite prin certificatul de urbanism, proiectul pentru autorizarea executării lucrărilor de construcții, dovada privind achitarea taxelor legale.
Așadar, înainte de solicitarea unei autorizații de construcție, trebuie să obții certificatul de urbanism, pentru care e posibil să fie nevoie să obții alte avize, în funcție de tipul și locul construcției, precum și proiectul pentru autorizarea lucrărilor, care trebuie elaborat de persoane cu pregătire superioară în domeniul arhitecturii, construcțiilor și instalațiilor pentru construcții.
Cât costă o autorizație de construcție
Obținerea unei autorizații de construcție implică și costuri pe care trebuie să le ai în vedere, stabilite prin Codul Fiscal. Pe de o parte este vorba de taxa pentru eliberarea certificatului de urbanism, iar pe de alta, de taxa pentru eliberarea autorizației de construcție.
Taxa pentru eliberarea certificatului de urbanism
Pentru mediul rural se percepe 50% din taxa prevăzută pentru mediul urban.
În ceea ce privește taxa pentru eliberarea autorizației de construcție, pentru o clădire care urmează să fie folosită ca locuință sau anexă la locuință, taxa reprezintă 0,5% din valoarea lucrărilor de construcții.
Model autorizație de construcție
În cazul în care ți se pare prea complicat sau nu ai timp pentru a te ocupa personal de strângerea și depunerea documentelor în vederea obținerii unei autorizații de construcție, poți apela la serviciile unor firme specializate.
Indiferent de modalitatea pe care alegi, la sfârșitul celor 30 de zile de la depunerea dosarului, trebuie să intri în posesia unui document care arată așa (document exemplu).
Dacă ai decis să construiești o casă sau orice alt tip de clădire și vrei să te ocupi tu de toate demersurile necesare, acordă-ți răgaz pentru a obține toate informațiile de care ai nevoie pentru că asta te va ajuta ulterior să economisești timp.
Încasezi sau faci plăți în valută multiplă? Wise te-ar putea ajuta să economisești
Pentru aspectele financiare legate de construcția sau extinderea ori consolidarea unei clădiri, poți analiza serviciile platformei Wise, în cazul în care faci plăți în valută pentru a achiziționa diverse materiale de construcție sau trebuie să încasezi în alte monede.
Prin intermediul Wise poți face transferuri de bani aproape oriunde în lume, în peste 50 de monede, la rata reală de schimb, plătind un comision mic și transparent, care este afișat de fiecare dată, înainte ca banii să îți plece din cont. Pentru a vedea cât te-ar costa următorul tău transfer internațional sau să compari cu alți provideri, poți face o simulare folosind acest instrument de comparatie.
Dacă decizi să-ți creezi un cont multi-valutar Wise, pe baza câtorva date personale, nu numai că vei putea trimite bani și faci plăți la rata reală de schimb, dar vei putea și încasa fără comision în șase monede: euro, lire sterline, dolari americani, dolari canadieni, dolari neozeelandezi sau zloți polonezi.
Mai mult, dacă vrei să te bucuri de mai multă flexibilitate, contului Wise îi poți atașa un card de debit Mastercard pentru atunci când faci cumpărături pe de site-uri internaționale sau călătorești în străinătate.
Ce Trebuie Să Ştii Despre Autorizaţia De Construcţie
Autorizaţia de construcţie este documentul principal care stă între tine şi planurile tale de a construi aproape orice structură pe terenul tău. Află din acest ghid cum o obţii, cât costă, cât durează şi în ce situaţii poţi construi legal fără ea.
Ai nevoie de acest document pentru construire, reconstruire, renovare, modificări de structură şi aspect arhitectural, îl obţii pe baza proiectului de construcţie, al certificatului de urbanism, actelor de proprietate şi avizelor de la furnizorii de utilităţi. Costă până la 10.000RON, iar amenda pentru încălcarea legii sub acest aspect, variază de la 1000RON la 100000RON. Iată ce trebuie să ştii când începi un proiect de construcţie pentru a trece cu bine prin această etapă.
Când ai nevoie de autorizaţie de construcţie
Conform legii nr. 50/1991 privind autorizarea executării lucrărilor de construcţii, trebuie să obţii această autorizaţie pentru tot ce înseamnă lucrări asociate construcţiilor de orice fel şi instalaţiilor aferent acestora care ţin de: construire, reconstruire, consolidare, modificare, schimbare de destinaţie, reparare,
Practic, nu poţi construi mai nimic fără acest document, pe propriul teren, atât timp cât structura respectivă este ancorată în sol, prin fundaţie sau stâlpi înfipţi, şi nu poate fi demontată şi mobilizată uşor. Acelaşi principiu este valabil şi pentru modificările de structură asociate acestor construcţii. Trebuie să începi deci procesul birocratic de obţinere a unui astfel de document dacă:
Plănuieşti un proiect de consolidare de casă şi vrei să faci şi ceva modificări de structură, chiar dacă înseamnă doar extindere golurilor de geam
Pui pe hârtie un proiect de gard nou
Te gândeşti la o mansardare pe o casă veche
Vrei să faci o construcţie tip magazie 
Ai nevoie să amenajezi, lângă construcţie, un wc de curte
Adaugi un coteţ pentru găini etc.
Dacă te gândeşti cât de mult complică acest proces construirea unei simple anexe pe un teren aflat în proprietatea ta şi eşti tentat să te apuci de construcţie fără autorizaţie, îţi aducem aminte că legea mai prevede şi amenzi cuprinse între 1000 şi 100000RON pentru un astfel de demers.
Autorizaţie de construcţie se impune şi pentru tot ce înseamnă construcţii provizorii demontabile (chioşcuri, tonete, panouri de afişaj etc.). Nu uita că dacă doreşti să construieşti un chioşc la poartă, va fi cazul să consulţi şi un model de autorizaţie de funcţionare, eliberat de primărie, pentru că intri deja în sfera agenţilor economici.
Ce se poate construi fără autorizaţie de construcţie
Legea nr. 50/1991 actulizată în anul 2021 (pe care o poţi consulta integral aici - Lege 50 1991(r2) include o listă lungă de lucrări pe care le poţi realiza fără a avea nevoie de autorizaţie de construcţie. Intră aici reparaţiile şi înlocuirile de: împrejmuiri (fără schimbarea formei şi materialelor), tâmplărie interioară, tâmplărie exterioară (fără modificarea dimensiunii golurilor şi formei tâmplăriei), sobe şi coşuri de fum, acoperişuri şi învelitori, terase (fără schimbarea formei şi materialelor).
Mai poţi aborda, fără autorizaţie, montarea de sisteme de climatizare (centrale termice, aer condiţionat etc.), reparaţii şi îmbunătăţiri la instalaţiile locuinţei, integrarea de reţele de comunicaţie (telefon, Internet, TV etc.).
Dacă vrei să ştii ce poţi construi de la zero fără autorizaţie, îţi putem spune că pe lista de structuri autorizate nu intră casele tip rulotă sau container, care nu sunt fixate de sol şi pot fi mutate cu uşurinţă. Vei avea însă nevoie în acest caz de autorizaţie de amplasare pe terenul tău, care costă ceva mai puţin.
Discuţiile sunt împărţite când vine vorba despre alte tipuri de structuri fără fundaţie, cum este de exemplul cazul obţinerii de autorizaţie de construcţie pentru foişor. Unele persoane consideră că dacă nu are fundaţie, îl poţi ridica fără autorizaţie, în timp ce cealaltă tabără are în vedere faptul că legea nu include propriu-zis nici o menţiune la absenţa sau prezenţa fundaţiei. 
Pentru a fi sigur că nu vei avea probleme, cel mai bine este să găseşti o persoană binevoitoare la primăria din localitate, care să îţi spună exact cum este mai bine să faci. Aceeaşi metodă este recomandată pentru fiecare situaţie pe care nu ştii sigur cum să o abordezi şi pentru care găseşti răspunsuri diferite pe Internet.
Certificatul de urbanism, primul pas către autorizaţia de construcţie
Primul pas pe care trebuie să îl faci dacă vrei să obţii autorizaţia de construcţie este depunerea unei cereri la primăria locală, prin care soliciţi certificatul de urbanism. Cererea mai trebuie însoţită de actul de proprietate pentru teren, planuri cadastrale, chitanţă pentru achitarea taxei asociate şi, pentru a fi sigur că nu eşti întors din drum, mai poţi adăuga şi un memoriu tehnic pregătit de proiectant, plus planurile casei.
Certificatul de urbanism are rol informativ şi îţi aduce la cunoştinţă ce condiţii va trebui să îndeplineşti pentru a primi autorizaţia de construcţie, ce acte şi avize trebuie să incluzi în dosar, care sunt retragerile minime faţă de limita de proprietate, de care trebuie să ţii cont, şi alte date utile pentru următorii paşi.
Limita de proprietate în construcţii este reglementată prin noul cod civil, la articolul 612, care menţionează faptul că orice construcţie sau plantaţie trebuie realizată cu respectarea distanţei de 60cm faţă de hotar, pentru a nu încălca drepturile vecinilor. Poţi trece de această limită dacă ai acordul scris al vecinului. Nu uita să incluzi în documentaţia depusă pentru certificatul de urbanism şi gardul care va înconjura proprietatea. În caz contrar ,va trebui să obţii ulterior altul pentru construcţie de gard sau împrejmuire.
Studiu geotehnic - preţ şi utilitate
Studiul geotehnic include evaluarea caracteristicilor terenului pe care îţi vei construi casa şi oferă proiectantului toate datele de care are nevoie pentru a stabili corect dimensiunile şi tipul fundaţiei, materialele folosite în construcţie pentru a obţine o locuinţă cât mai trainică şi mai sigură etc.
Este bine să ştii că pentru o casă cu un nivel, ridicată în mediul rural, legea nu prevede obligativitatea acestui document, însă este bine să ai un astfel de studiu la baza pentru justificarea caracteristicilor fundaţiei din proiectul de construcţie. În medie, un astfel de studiu te costă între 1000 şi 1500RON.
Cât costă un proiect de casă
În general, vei plăti între 12 şi 20euro/mp, deci între 1200 şi 2000euro pentru o casă de 100mp. Trebuie să reţii însă că preţul variază în funcţie de firmă, dar şi de abordarea ta.
Poţi opta, de exemplu, pentru un proiect pre-existent, care se apropie cel mai mult de preferinţele tale, şi să faci câteva modificări, sau poţi cere un proiect 100% personalizat, făcut de la A la Z pentru tine. În primul caz plăteşti mai puţin, în al doilea plăteşti mai mult.
În etapa de proiectare, ingineri, instalatori, proiectanţi şi arhitecţi pun pe hârtie viziunea pe care o ai tu asupra casei, în forma cea mai eficientă şi mai durabilă. Este momentul în care stabileşti numărul de niveluri, compartimentarea, uşile şi ferestrele, terase sau balcoane, scări interioare, instalaţii sanitare şi electrice etc., deci acorda-i toată atenţia şi i-aţi tot timpul de care ai nevoie pentru ca proiectul să arate pe hârtie exact aşa cum doreşti.
Toate aceste detalii teoretice se concretizează în trei secţiuni cu profil de proiect: structura de rezistenţă, instalaţii şi arhitectură, care formează partea de proiectare necesară în dosarul de autorizare.
Avizele pentru completarea dosarului
În certificatul de urbanism vei găsi lista cu avizele de care ai nevoie. În general este vorba despre avize de la furnizorii de utilităţi (apă şi canalizare, gaze, electricitate, servicii de salubritate).
Conform legii nr. 139/2019, care vine în completarea legii nr. 50/1991 sau Legea Urbanismului, actualizată în 2018, nu mai ai nevoie de aviz de mediu pentru obţinerea autorizaţiei de construcţie, şi nici de la sănătate, dacă faci dosarul pentru: construirea de locuinţe unifamiliale şi anexe gospodăreşti, extinderea, reabilitare şi consolidare de casă şi anexe, construirea de împrejmuiri,
Este important să ştii însă şi cine are nevoie de autorizaţie de mediu în continuare, şi vorbim aici despre persoanele care intenţionează să construiască, pe terenul propriu, anexe destinate creşterii animalelor.
Noua lege a eliminat, de asemenea, şi avizul comisiei tehnice de circulaţie.
Acte necesare pentru autorizaţie de construcţie şi depunerea dosarului
Ultimul pas al procesului este depunerea dosarului la primărie, după ce te-ai asigurat că include toate documentele necesare: proiect de autorizare, acte de proprietate, avizele, cerere tip de eliberare a autorizaţiei.
Conform Legii 193/2019, în absenţa unor nereguli la dosar, funcţionarii publici sunt obligaţi să îţi elibereze autorizaţia în termen de 15 zile în regim standard, sau în 7 zile, dacă doreşti să obţii documentul în regim de urgenţă.
Cât costă o autorizaţie de construcţie
Pentru a primi documentul final trebuie să plăteşti taxă pentru autorizaţie de construcţie, a cărei valoare depinde de suprafaţa construită a casei şi localizarea imobilului în mediu rural sau urban, şi este cuprinsă între 5 şi 14lei pentru case mai mici de 1000mp.
Dacă vrei să ştii însă în total, cât costă o autorizaţie de construcţie cu toate cheltuielile pe care le-ai făcut pentru a ajunge în acest punct (studiul geotehnic, proiectul casei, avizele) va trebui să mai adaugi aproximativ 8000 - 10000RON pe care îi vei plăti până când reuşeşti să obţii această hârtie.
Cât timp este valabilă autorizaţia
Autorizaţia de construcţie are un termen de valabilitate de 12 luni acordat însă că perioada în care să începi lucrul la clădire. O dată ce lucrările au fost demarate, acest termen se prelungeşte pe toată durata procesului de construcţie.
Poţi face o casă fără fundaţie sau o construcţie uşoară, fără autorizaţie?
Cea mai frecventă întrebare adresată de cei care doresc să evite obţinerea unei autorizaţii este posibilitatea de a ocoli reglementările legale prin amplasarea unei case fără fundaţie pe teren. Singurele variante pentru care nu ţi se cere această autorizaţie sunt cele tip rulotă, deci cu roţi, care sunt considerate mobile, dar şi alternativele tip container, pe care le amplasezi pe sol, dar la fel, pot fi mutate dacă este cazul.
Legat de containere, poţi însă întâmpină dificultăţi la primărie, dacă autorităţile locale nu s-au mai întâlnit cu acest aspect şi nu ştiu exact cum să-l abordeze. Deci, dacă vrei să îţi construieşti o casă din containere, discuta întâi cu autorităţile din zonă.
Ce se întâmplă dacă construieşti fără autorizaţie
Atât pentru ridicarea de case fără autorizaţie de construcţie, cât şi pentru o extindere la casă, fără autorizaţie, poţi primi o amendă cuprinsă între 1000 şi 100000RON. În aceeaşi situaţie te găseşti şi dacă trebuie să construieşti pe un teren pe care se află deja o clădire şi începi procesul de demolare pentru o casă veche, fără autorizaţie care să îţi permită acest lucru.
Situaţia nu este rezolvată însă doar cu amendă. O verificare de autorizaţie de construcţie soldată cu descoperirea inexistenţei acestui document impune punerea în acord cu legea. Această sintagmă înseamnă că fie treci acum prin procesul de obţinere a autorizaţiei, astfel încât să aduci totul la zi, fie optezi pentru demolarea construcţiei sau îndepărtarea elementelor adăugate ulterior, care intră în conflict cu o autorizaţia iniţială de construcţie.
În plus, va fi foarte dificil să o intabulezi, iar fără o autorizaţie, nici unul dintre furnizorii de utilităţi nu va lucra cu tine, un aspect de reţinut şi pentru situaţia în care vrei să optezi pentru o casă tip rulotă.
Ce faci după autorizaţie
Ai documentul în mână şi eşti fericit că ai ajuns până aici? Urmează de fapt partea cea mai grea, mai costisitoare şi mai obositoare. Este etapa în care afli un preţ de construcţie de casă în regie proprie, şi hotărăşti dacă o ridici singur sau apelezi la o firmă, alegi materialele, evaluezi furnizori, faci un plan de lucru, în funcţie de data limită pe care o poţi avea pentru mutare, şi începi treaba.
Lucrarea poate dura 6 - 10 luni, dacă lucrezi cu o echipă, sau mai mult dacă o ridici singur sau împreună cu câteva persoane care te ajută. Cel mai înţelept este să iei în considerare 12luni pentru varianta la cheie, care înseamnă că ai totul finalizat în casă, de la tabloul electric şi prize, până la tâmplărie, gresie şi instalaţie sanitară.
Ce este o autorizaţie de construcţie şi când nu ai nevoie de acest document?
Autorizaţia de construcţie este un act care dovedeşte că ai primit dreptul de a construi ori de a consolida sau repara o casă deja existentă.
Totuşi, nu toate construcţiile au nevoie de autorizaţie, pentru că Articolul 11 din Legea nr. 50/1991 privind autorizarea executării lucrărilor de construcţii, permite aşa ceva.
Iată lista lucrărilor pentru care nu ai nevoie autorizaţie de construcţie:
Reparaţiile pentru învelitori sau terase, reparaţii la împrejmuiri, reparaţii la acoperişuri, atâta timp cât nu se schimbă forma a cestora şi materialele din care sunt executate
Reparaţii şi înlocuiri de tâmplărie la interior sau la exterior, atâta timp cât se păstrează forma, dimensiunile golurilor şi tâmplăriilor, inclusiv în situaţia în care se schimbă materialele din care sunt realizate lucrările (exceptând clădirile declarate monumente istorice)
Reparaţiile sau înlocuirea unei sobe de încălzit
Zugrăvitul sau vopsitul exterior, atâta timp cât nu se modifică elementele de faţadă sau culorile clădirilor
Reparaţia instalaţiilor interioare sau branşamentele şi racordurile exterioare
Montarea sistemelor locale de încălzire sau de preparare a apei calde menajere cu cazane omologate
Montarea aparatelor individuale de climatizare şi/sau de contorizare a consumurilor de utilităţi
Reparaţiile sau înlocuirea pardorelii (aici se include şi montarea unui sistem de încălzire în pardoseală)
Reparaţia sau reabilitarea fără modificarea calităţii şi formei arhitecturale a elementelor de pe faţada, dacă aceste lucrări nu se execută la construcţiile prevăzute la articolul 3 alin. (1) lit. b), astfel: finisaje interioare şi exterioare (tencuieli, placaje etc.) sau trotuare, ziduri de sprijin ori scările de acces
Lucrări de reabilitare energetică a anvelopei şi/sau a acoperişului, atâta timp cât nu se schimbă sistemul constructiv al acestuia, cum ar fi terasă sau şarpanta, la clădiri individuale cu cel mult 3 niveluri (şi care nu sunt declarate monumente istorice sau sunt în curs de clasare)
Lucrări de întreţinere la căile de comunicaţie şi instalaţiile aferente
Lucrări de investigare, cercetare, expertizare, conservare şi restaurare a componentelor artistice ale construcţiilor prevăzute la art. 3 lit. b), cu avizul Ministerului Culturii şi Cultelor, dar şi al Autorităţii Administraţiei Publice judeţene sau locale, după caz
Lucrări de foraje sau sondaje geotehnice pentru construcţii situate în afara zonelor de protecţie instituite pentru zăcăminte acvifere
Lucrări de construcţii funerare subterane sau supraterante, care au avizul administraţiei cimitirului
Lucrări de compartimentare provizorie nestructurala
Lucrări pentru amplasarea de tonete, pupitre acoperite sau închise, care sunt folosite pentru difuzarea şi comercializarea presei, cărţilor şi florilor, şi care sunt amplasate direct pe sol şi nu au fundaţii sau platform, ori racorduri şi/sau branşamente la utilităţi urbane, exceptând energia electrică
Dacă lucrarea pe care o plănuieşti nu se află pe lista de mai sus, poţi începe liniştit proiectul, pentru că nu ai nevoie de o autorizaţie de construcţie.
Cum să obţii o autorizaţie de construcţie de la primărie, ce acte sunt necesare
O să ai nevoie de o autorizaţie de construcţie de la primărie, în următoarele cazuri:
Pentru lucrări de construire, reconstruire, atunci când vrei să consolidezi, să modifici, să extinzi, pentru schimbarea de destinaţie sau de reparare a construcţiilor de orice fel, dar şi a instalaţiilor aferente acestora
Pentru lucrările de construire, reconstruire, extindere, reparare, consolidare, restaurare, protejare sau conservare a clădirilor care au fost declarate monumente istorice
Pentru lucrări, amenajări şi construcţii ce au caracter provizoriu, adică tonete, chioşcuri, panouri de afişaj, firme, reclame, pergole, copertine etc, atunci când acestea nu au fost autorizate odată cu construcţia principală în jurul căreia sunt amplasate
Cum să obţii Certificatul de Urbanism (CU)
Primul pas în a obţine autorizaţia de construcţie este să soliciţi Certificatul de Urbanism (CU) de la primăria sectorului în care locuieşti, dacă ai domiciliul în Bucureşti, sau de la primăria localităţii în care este amplasat terenul.
Certificatul de Urbanism este un act informativ care te informează despre condiţiile care trebuiesc îndeplinite pentru a primi autorizaţia de construcţie, de actele şi avizele de care ai nevoie, dar şi de retragerile minime de la limitele de proprietate, plus alte informaţii utile.
Ce acte sunt necesare pentru a obţine certificatul de urbanism:
Actul de proprietate care dovedeşte că terenul este în posesia ta
Planuri topogragice/cadastrale care au fost vizate de Oficiul de Cadastru - 1:500 şi 1:2000. Acestea pot fi obţinute din documentaţia cadastrală a terenului sau de la Oficiul de Cadastru teritorial (veţi avea nevoie de două exemplare)
Cerere tip
Chitanţa care atestă faptul că ai achitat taxa (copie)
Este posibil să mai ai nevoie de un memoriu tehnic de arhitectura sau planuri desenate
Cum se realizează studiul geotehnic
După ce ai obţinut Certificatul de Urbanism (CU), următorul pas este să realizezi un studiu geotehnic pentru locul în care vrei să îţi ridici nouă casă sau construcţie.
Studiul geotehnic arată calitatea şi caracteristicile terenului, de unde proiectantul va obţine informaţiile necesare pentru a putea calcula şi dimensiona fundaţia clădirii pe care tu vrei să o construieşti. Puteţi solicita un astfel de studiu la institute sau laboratoare de specialitate.
Dacă vrei o casă cu maximum un etaj, trebuie să ştii că studiul geotehnic nu este obligatoriu din punct de vedere legal, pentru că aceste construcţii sunt cu importanţa redusă. Totuşi, specialiştii recomandă să faceţi acest studiu, pentru că fundaţia sa îl aibă la bază.
Cum să obţii Proiectul Tehnic al Construcţiei (PTC)
În operaţiunea de obţinere a autorizaţiei de construcţie, o să ai nevoie şi de Proiectul Tehnic al Construcţiei (PTC), care poate fi elaborat în paralel cu obţinerea Certificatului de Urbanism. În acest fel veţi economisi timp!
Ei bine, Proiectul tehnic şi detaliile de execuţie (PT+DDE), reprezintă documentaţia scrisă şi desenată, care este făcută de cadre tehnice de specialitate, cum ar fi arhitecţi, ingineri de rezistenţă sau ingineri de instalaţii. Acest proiect conţine toate informaţiile care sunt necesare pentru execuţia construcţiei.
Pentru a face acest proiect, puteţi apela la un institut de proiectare sau un proiectant autorizat. Proiectul se verifică de către persoane atestate MLPTL pentru diferite specializări, cum ar fi rezistenţa, foc sau siguranţa în exploatare.
Proiectul pentru autorizarea executării lucrărilor de construire (PAC)
În obţinerea autorizaţiei de construcţie, nu trebuie să depui tot proiectul tehnic, doar proiectul pentru autorizarea lucrărilor de construire (PAC), ce se constituie din părţi ale proiectului tehnic.
Proiectul pentru autorizarea executării lucrărilor de construire (PAC) cuprinde următoarele:
Piese scrise: deviz general, memorii generale şi pe specialităţi, date privind investiţia, studiul geotehnic, referate pentru verificarea proiectului, fişe şi documentaţii tehnice pentru obţinerea avizelor.
Piese desenate: planuri generale şi plânse pe specialităţi:
arhitectură: planurile tuturor nivelurilor, acoperişului, faţade, secţiuni caracteristice
structura de rezistenţă: fundaţii şi detalii de fundaţii (pentru construcţii având sub 10 niveluri, nu este necesară includerea întregului proiect de structură)
instalaţii: parametrii principali şi schemele funcţionale
dotări şi instalaţii tehnologice
Puteţi solicita proiectul pentru autorizarea executării lucrărilor de construire (PAC) la un institut de proiectare sau la un proiectant autorizat.
Cum să obţii avizele pentru autorizaţia de construcţie
Am ajuns şi la avize, adică operaţiunea care durează destul de mult. Acestea se eliberează de către instituţiile specializate şi sunt menţionate în Certificatul de Urbanism.
Trebuie să ştiţi că autorizaţia de construcţie nu se poate elibera dacă nu ai toate avizele menţionate în Certificatul de Urbanism. Acestea se solicită la companiile deţinătoare de reţele şi utilitat, cum ar fi apă, gaz, canalizare, curent electric, drumuri şi salubritate.
Mai mult, va trebui să te adresezi şi celor de la Mediu, Sănătatea populaţiei, Inspectoratului de Stat pentru Construcţii (I.S.C.), Protecţia civilă, Combaterea şi prevenirea incendiilor, Telefonie şi celor de la Apele române.
Iată ce acte sunt necesare pentru a obţine avizele pentru autorizaţia de construcţie: cerere, fişa tehnică de mediu, Certificat de Urbanism (CU), actele care dovedesc dreptul de cunoştinţă
Planul de siguatie, anexă la Certificatul de Urbanism (dacă acesta a fost cerut pentru CU)
Planul de încadrare în zona sau planul cadastral (copie)
Dovada că ai plătit tariful iniţial de avizare
Cum şi unde se depune dosarul pentru autorizaţia de construcţie
După ce ai parcurs toţi paşii de mai sus, trebuie să ştii că abia acum poţi solicita de la primărie eliberarea autorizaţiei de construcţie. Cum poţi face asta? Prin depunerea unui dosar complet.
Iată ce acte trebuie să conţină dosarul pentru obţinerea autorizaţiei de construcţie:
Cerere tip pentru emiterea autorizaţiei de construcţie
Certificatul de Urbanism (CU)
Dovadă titlului de proprietate asupra terenului pe care vrei să construiest (copie legalizată)
Proiectul (documentaţia tehnică) pentru autorizarea executării lucrărilor de construcţie, care include şi referatele de verificare, semnate şi ştampilate în original (2 exemplare)
Avizele dar şi acordurile necesare menţionate în Certificatul de Urbanism
Dovada că ai achitat taxele legale
După ce ai depus acest dosar, trebuie să ştii că termenul legal este de 30 de zile calendaristice de la data înregistrării cererii. Dacă documentaţia este incompletă, dosarul se va restitui şi se va menţiona ce acte lipsesc.
Cât costă obţinerea unei autorizaţii de construcţie
După cum bănuiai, toată această autorizaţie o să implice şi nişte costuri. Mai întâi, vei plăti pentru Certificatul de Urbanism (CU), care se calculează în funcţie de numărul de metri pătraţi ai suprafaţei pentru care se solicită actul.
Mediul urban este mai scump, aşa că vei plăti următoarele taxe:
Până la 150 metri pătraţi, costurile sunt între 5 şi 6 lei/mp
Între 151 şi 250 metri pătraţi, costurile sunt între 6 şi 7 lei/mp
Între 251 şi 500 metri pătraţi, costurile sunt între 7 şi 9 lei/mp
Între 501 şi 750 metri pătraţi, costurile sunt între 9 şi 12 lei/mp
Între 751 şi 1.000 metri pătraţi, costurile sunt între 12 şi 14 lei/mp
Peste 1.000 de metri pătraţi, costurile sunt de 14 lei/mp + 0.01 lei/metru pătrat pentru fiecare metru peste 1.000
În mediul rural, veţi plăti următoarele taxe:
Până la 150 metri pătraţi, costurile sunt între 2.5 şi 3 lei/mp
Între 151 şi 250 metri pătraţi, costurile sunt între 3 şi 3.5 lei/mp
Între 251 şi 500 metri pătraţi, costurile sunt între 3.5 şi 4.5 lei/mp
Între 501 şi 750 metri pătraţi, costurile sunt între 4.5 şi 6 lei/mp
Între 751 şi 1.000 metri pătraţi, costurile sunt între 6 şi 7 lei/mp
Peste 1.000 de metri pătraţi, costurile sunt de 7 lei/mp + 0.005 lei/metru pătrat pentru fiecare metru peste 1.000
Pe scurt, taxele din mediul rural sunt cu 50% mai ieftine decât cele din mediul urban.
Eliberarea autorizaţiei de construcţie pentru o casă sau o cladire-anexa, costă 0.5% din valoarea autorizată a construcţiei. Dacă vrei să prelungeşti valabilitatea autorizaţiei, va trebui să mai plăteşti o altă taxă egală cu 30% din cuantumul taxei pentru eliberarea autorizaţiei iniţiale.
Cât timp este valabilă o autorizaţie de construcţie
Acum că ai obţinut-o, trebuie să ştii că autorizaţia de construcţie va expira după ceva timp, aşa că va fi necesar să prelungeşti valabilitatea acesteia, dacă nu vei fi gata cu construcţia la timp.
După cum am spus, autorizaţia de construcţie se eliberează la maximum 30 de zile calendaristice de la data înregistrării cererii.
Autorizaţia de construcţie are o valabilitate de maximum 12 luni de la data emiterii, aşa că vei fi obligat să începi lucrările în acest interval de timp. Dacă ai început lucrările în cele 12 luni, atunci valabilitatea acesteia se extinde pe toată durata de execuţie a lucrărilor care au fost prevăzute prin autorizaţie şi care sunt în conformitate cu proiectul tehnic.
Dacă atunci când ai demarat lucrările de construcţie vor interveni modificări de temă care necesită modificarea autorizaţiei, vei fi obligat de lege să soliciţi una nouă. Totuşi, vestea bună este că nu va fi necesară emiterea unui nou Certificat de Urbanism.

