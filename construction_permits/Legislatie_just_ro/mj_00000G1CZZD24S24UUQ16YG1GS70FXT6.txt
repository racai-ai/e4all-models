
REGLEMENTARE TEHNICĂ din 20 octombrie 2003
privind "Metodologia de elaborare şi conţinutul-cadru al documentaţiilor de urbanism pentru zone construite protejate (PUZ)"
Publicat în 
 
MONITORUL OFICIAL nr. 125 bis din 11 februarie 2004


  Notă 

 
*) Aprobată de Ordinul nr. 562 din 20 octombrie 2003, publicat în Monitorul Oficial, Partea I, nr. 125 din 11 februarie 2004
Imagine
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Imag1)
METODOLOGIA DE ELABORARE ŞI CONŢINUTUL-CADRU AL
DOCUMENTAŢIILOR DE URBANISM PENTRU ZONE
CONSTRUITE PROTEJATE (PUZ)
Preambul
Pentru o lungă perioadă, în România, bunuri imobile de valoare aparţinând patrimoniului cultural naţional, precum şi cadrul natural în care au fost concepute şi au funcţionat, au fost supuse unui regim de exploatare distorsionat, pornind de la neglijare şi degradare, până la distrugere.
În momentul de faţă, cauze naturale, dar şi efectul necontrolat al vieţii sociale şi economice ameninţă în continuare bunurile menţionate, fapt ce obligă la acordarea unei atenţii programate şi fundamentate acţiunilor de conservare integrată a acestora. Într-un astfel de context, apare ca indispensabilă identificarea şi delimitarea zonelor construite protejate. Ele reprezintă obiective de interes public, remarcabile din punct de vedere arhitectural, urbanistic, arheologic, artistic, religios, social, ştiinţific, tehnic sau al peisajului cultural şi au un rol important în păstrarea memoriei culturale.
În acelaşi timp, este necesară acceptarea faptului că intervenţiile în zonele construite protejate trebuie să urmeze un curs logic, vizând înţelegerea primatului interesului cultural naţional asupra celui conjunctural local. Aceasta presupune corelarea politicilor şi strategiilor naţionale, zonale şi locale referitoare la protecţia şi punerea în valoare a patrimoniului construit şi natural şi la dezvoltarea durabilă, cu politica generală de dezvoltare spaţială, respectiv cu acţiunea autorităţilor publice, a operatorilor economici şi a actorilor sociali. De aceea, în concordanţă cu documente şi legislaţii adoptate şi utilizate pe plan internaţional în legătură cu protecţia, conservarea şi dezvoltarea ariilor/sectoarelor cu valori de patrimoniu, elaborarea prezentei reglementări reprezintă demersul de stabilire a unui conţinut cadru minimal şi a unei metodologii de întocmire a documentaţiilor de urbanism pentru zone construite protejate, înglobatoare de monumente, ansambluri şi situri, în conformitate cu prevederile Legii nr. 5/2000 privind aprobarea Planului de amenajare a teritoriului naţional - Secţiunea a III-a - zone protejate.
PLANUL DE AMENAJARE A TERITORIULUI NAŢIONAL SECŢIUNEA a III-a - ZONE PROTEJATE (ZONE CONSTRUITE)
-
NOTĂ(CTCE)
Imaginea privind PLANUL DE AMENAJARE A TERITORIULUI NAŢIONAL SECŢIUNEA a III-a - ZONE PROTEJATE (ZONE CONSTRUITE), se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Plan)
1. GENERALITĂŢI
1.1. Cadrul normativ
Articolul 1
Dintre principalele acte normative specifice sau complementare domeniilor cu implicaţii asupra dezvoltării zonelor nominalizate ca zone construite protejate se iau în considerare:
* Codul civil
* Legea nr. 5/2000 privind aprobarea Planului de amenajare a teritoriului naţional - Secţiunea a III-a - zone protejate
* Legea nr. 350/2001 privind amenajarea teritoriului şi urbanismul
* Legea nr. 422/2001 privind protejarea monumentelor istorice, cu modificările ulterioare
* Legea nr. 451/2002 pentru ratificarea Convenţiei europene a peisajului, adoptată la Florenţa la 20 octombrie 2000
* Legea nr. 50/1991 privind autorizarea executării lucrărilor de construcţii, republicată, cu modificările ulterioare
* Legea fondului funciar nr. 18/1991, republicată, cu modificările ulterioare
* Legea administraţiei publice locale nr. 215/2001, cu modificările ulterioare
* Legea nr. 54/1998 privind circulaţia juridică a terenurilor
* Legea nr. 33/1994 privind exproprierea pentru cauză de utilitate publică
* Legea cadastrului şi a publicităţii imobiliare nr. 7/1996, cu modificările ulterioare
* Legea nr. 10/1995 privind calitatea în construcţii, cu modificările ulterioare
* Legea protecţiei mediului nr. 137/1995, republicată, cu modificările ulterioare
* Ordonanţa Guvernului nr. 43/2000 privind protecţia patrimoniului arheologic şi declararea unor situri arheologice ca zone de interes naţional, aprobată cu modificări prin Legea nr. 378/2001, cu modificările ulterioare
* Ordonanţa Guvernului nr. 47/2000 privind stabilirea unor măsuri de protecţie a monumentelor istorice care fac parte din Lista patrimoniului mondial, aprobată şi modificată prin Legea nr. 564/2001
* Ordonanţa Guvernului nr. 47/1994 privind apărarea împotriva dezastrelor, aprobată prin Legea nr. 124/1995, cu modificările ulterioare
* Hotărârea Guvernului nr. 525/1996 pentru aprobarea Regulamentului general de urbanism, republicată
* Ghidul cuprinzând precizări, detalieri şi exemplificări pentru elaborarea şi aprobarea regulamentelor locale de urbanism de către consiliile locale, aprobat prin Ordinul ministrului lucrărilor publice şi amenajării teritoriului nr. 80/N/1996
* Hotărârea Guvernului nr. 723/2002 privind înfiinţarea Comisiei interministeriale pentru zone construite protejate.
Articolul 2
Prevederile prezentei reglementări tehnice se aplică, în principal, în cazul elaborării, avizării şi aprobării planurilor urbanistice pentru zonele construite protejate (denumite în continuare PUZCP) şi a regulamentelor urbanistice aferente, în următoarele unităţi administrativ-teritoriale de bază:
- oraşe;
- comune.
1.2. Scopuri şi obiective ale planurilor urbanistice pentru zone construite protejate (PUZCP)
Articolul 3
În conformitate cu articolul 5 alin. (3) din Legea nr. 5/2000 privind aprobarea Planului de amenajare a teritoriului naţional - Secţiunea a III-a zone protejate, documentaţiile de urbanism şi regulamentele aferente se vor întocmi în scopul: "instituirii zonelor protejate şi vor cuprinde măsuri necesare de protecţie şi conservare a valorilor de patrimoniu cultural naţional din respectivele zone".
Articolul 4
După aprobare, planul urbanistic pentru zona construită protejată (PUZCP) şi regulamentul aferent sunt opozabile în justiţie. PUZCP reprezintă o documentaţie urbanistică ce furnizează regulile şi procedurile de instituire, protecţie şi gestionare a zonelor protejate de importanţă naţională şi de importanţă locală.
Articolul 5
Obiectivele principale ale planurilor urbanistice pentru zone construite protejate sunt:
* evidenţierea rolului de catalizator al zonelor respective pentru dezvoltarea urbană, teritorială şi regională;
* asigurarea continuităţii fizice, funcţionale şi spirituale a cadrului construit din localităţi şi stimularea interesului economic şi cultural pentru utilizarea acestuia;
* protejarea şi punerea în valoare a monumentelor istorice, a zonelor arheologice şi a ansamblurilor arhitecturale şi urbanistice deosebite, precum şi a contextului şi caracteristicilor care conturează semnificaţia lor istorică.
Articolul 6
Documentaţiile şi regulamentele vor avea în vedere:
* stabilirea direcţiilor şi priorităţilor de dezvoltare logică a zonelor luate în considerare, raportate la dezvoltările localităţilor în ansamblul lor;
* reglementarea modului de utilizare a terenurilor cuprinse în perimetrele zonelor respective;
* stabilirea condiţiilor de realizare şi conformare a construcţiilor şi amenajărilor urbanistice pe ariile respective.
Articolul 7
Realizarea propunerilor de dezvoltare reglementate prin PUZCP se face, după aprobarea documentaţiei, în funcţie de posibilităţi, din fondurile prevăzute din bugetele unităţilor teritorial-administrative de bază, în corelare cu fondurile alocate de la bugetul statului sau din bugetele unor persoane juridice sau fizice.
Braşov
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Brasov)
Târgovişte
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Târgovişte)
1.3. Relaţionarea planului urbanistic pentru zone construite protejate cu alte documentaţii urbanistice
Articolul 8
În raport cu logica succesiunii diferitelor documentaţii urbanistice, se iau în considerare următoarele:
=> în planurile urbanistice generale ale localităţilor se procedează la delimitarea primară a zonelor construite protejate (evidenţiate ca unităţi teritoriale de referinţă), obligaţia elaborării PUZCP fiind înscrisă în regulamentul local de urbanism aferent PUG;
=> planurile urbanistice pentru zone construite protejate (PUZCP) au la bază planurile de delimitare definitivă a zonelor şi de inventariere a monumentelor istorice;
=> zonele protejate pot conţine sau nu elemente protejate; în momentul instituirii zonelor protejate care conţin monumente istorice, zonele de protecţie ale fiecărui monument se înglobează în acestea;
=> prevederile unui PUZCP aprobat se preiau în planurile urbanistice generale care se reactualizează ulterior şi se detaliază în planuri urbanistice de detaliu (PUD);
=> prevederile PUZCP aprobat suspendă orice prevederi ale altor planuri zonale care cuprind integral sau parţial aceste arii, elaborate anterior declarării zonelor construite protejate;
=> documentaţiile pentru zone construite protejate pot determina, anterior proiectelor operaţionale o serie de alte proiecte şi documentaţii pre-operaţionale (de prefezabilitate, tehnice, financiare, de marketing urban, de relotizări, regrupări, exproprieri etc).
Brăila - Studiu de renovare a zonei centrale
-
NOTĂ(CTCE)
Imaginea ce reprezintă oraşul "Brăila - Studiu de renovare a zonei centrale", se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Braila)
Sighişoara
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sighis)
Articolul 9
În perioada de la iniţierea şi până la aprobarea PUZCP, toate certificatele de urbanism şi autorizaţiile de construire eliberate vor conţine condiţii tehnice şi economice conforme cu prevederile planului urbanistic general în vigoare al oraşului sau comunei, precum şi precizări privind valabilitatea lor până la finalizarea şi aprobarea PUZCP (dacă perioada respectivă este mai mică decât termenul legal de valabilitate al documentelor eliberate).
În cazul în care planurile urbanistice generale prevăd, pe toată suprafaţa zonelor construite protejate (delimitate ca unităţi teritoriale de referinţă) sau pe sectoare ale acestora, interdicţii de construire, atribuirea documentelor necesare autorizării construirii se va limita la eliberarea de certificate de urbanism pentru vânzare-cumpărare, specificarea condiţiilor economice şi tehnice pentru acestea şi eliberarea autorizaţiilor de construire urmând a fi făcută după aprobarea PUZCP.
Pentru zonele construite protejate de dimensiuni mari se vor stabili, după caz, prin consens între beneficiar şi elaborator, necesităţile de etapizare a elaborării şi aprobării PUZCP, în vederea asigurării dezvoltării spaţiale fluente a localităţii căreia îi aparţine zona.
Articolul 10
În momentul începerii elaborării PUZCP, baza de date referitoare la situaţia existentă va include evidenţa tuturor certificatelor de urbanism şi a autorizaţiilor de construire eliberate până la acea dată. Evidenţa documentelor va fi pusă la dispoziţia elaboratorului de către serviciul de specialitate al Consiliului local al oraşului sau al comunei pe teritoriul căreia se află zona vizată şi va fi ataşată ca anexă la piesele scrise ale PUZCP.
1.4. Condiţii de elaborare a planurilor urbanistice pentru zone construite protejate
Articolul 11
Întocmirea documentaţiilor urbanistice pentru zone construite protejate impune:
* redactarea pe un suport topografic şi cadastral actualizat;
* o documentare complexă pe teren şi în baze de date pentru întocmirea studiilor de fundamentare (istorice, arheologice, urbanistice, antropologice, arhitecturale, economice, tehnice, etc.);
* elaborarea propunerilor de dezvoltare în conformitate cu programe naţionale şi internaţionale de conservare/valorificare a patrimoniului şi cu programe de dezvoltare locală;
* cooperarea între beneficiar, elaborator, organisme ale administraţiei locale şi centrale interesate, organizaţii non-guvernamentale etc.
Oradea
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Oradea)
Bucureşti
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Bucureşti)
2. DELIMITAREA ZONELOR CONSTRUITE PROTEJATE
2.1. Tipul şi natura valorilor care trebuie protejate. Definire
Articolul 12
Elementele construite protejate de legislaţia română sunt, în ordinea importanţei:
* monumente istorice:
- monumente înscrise în Lista patrimoniului mondial cultural (MLPM);
- monumente propuse pentru înscriere în Lista patrimoniului mondial cultural (MpLPM);
- valori de patrimoniu cultural de interes naţional (VPCIN);
- situri arheologice declarate ca zone de interes naţional (SAIN);
- monumente istorice clasate în grupele A şi B (monumente, ansambluri, situri) (MI).
* zone construite protejate
- zona de protecţie a MLPM şi MpLPM (delimitată conform studiilor de specialitate) (ZPMLPM);
- zone protejate construite de interes naţional (ZPCIN);
- zone protejate construite (ZPC);
- zone de interes arheologic prioritar (delimitate conform studiilor de specialitate pentru SAIN) (ZIAP);
- zone de protecţie ale monumentelor istorice (ZPMI).
Articolul 13
Principalele "categorii de bunuri imobile, construcţii şi terenuri situate pe teritoriul României, proprietăţi ale statului român, semnificative pentru cultura şi civilizaţia naţională şi universală" sunt monumentele istorice. Conform Legii nr. 422/2001 pentru protejarea monumentelor istorice se stabilesc următoarele categorii de monumente istorice, bunuri imobile situate subteran, suprateran sau subacvatic: monument, ansamblu şi sit. Conform aceleiaşi legi ele se definesc după cum urmează:
a. Monument: construcţie sau parte de construcţie, împreună cu instalaţiile, componentele artistice, elementele de mobilare interioară sau exterioară care fac parte integrantă din acesta, precum şi lucrările artistice comemorative, funerare, de for public, împreună cu terenul aferent delimitat topografic, care constituie mărturii cultural-istorice semnificative din punct de vedere arhitectural, arheologic, istoric, artistic, etnografic, religios, social, ştiinţific sau tehnic.
b. Ansamblu: grup coerent din punct de vedere cultural, istoric, arhitectural, urbanistic ori muzeistic de construcţii urbane sau rurale care împreună cu terenul aferent formează o unitate delimitată topografic ce constituie o mărturie cultural-istorică semnificativă din punct de vedere arhitectural, arheologic, istoric, artistic, etnografic, religios, social, ştiinţific sau tehnic.
c. Sit: teren delimitat topografic, cuprinzând acele creaţii umane în cadrul natural care sunt mărturii cultural-istorice semnificative din punct de vedere arhitectural, arheologic, istoric, artistic, etnografic, religios, social, ştiinţific, tehnic sau al peisajului cultural.
Articolul 14
În conformitate cu Legea nr. 451/2002 pentru ratificarea Convenţiei Europene a Peisajului, adoptată la Florenţa la 20 octombrie 2000 şi semnată şi de România, se va lua în considerare definiţia peisajului după cum urmează:
"Peisajul desemnează o parte de teritoriu perceput ca atare de către populaţie, al cărui caracter este rezultatul acţiunii şi interacţiunii factorilor naturali şi/sau umani" [cap. I art. 1 lit. a)].
Totodată, se va lua în considerare că "protecţia peisajului cuprinde acţiunile de conservare şi menţinere a aspectelor semnificative sau caracteristice ale unui peisaj, justificate prin valoarea sa patrimonială derivată din configuraţia naturală şi/sau de intervenţia umană" [cap. I art. 1 lit. d)].
Bucureşti
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Bucureşti)
Sibiu
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sibiu)
2.2. Zone de protecţie ale monumentelor istorice. Definire.
Articolul 15
"Pentru fiecare monument istoric se instituie zona sa de protecţie prin care se asigură conservarea integrată a monumentului istoric şi a cadrului său construit sau natural." [art. 8 alin. (1) din Legea nr. 422/2001 privind protejarea monumentelor istorice]
Zona de protecţie, constituită ca un teren format din parcele cadastrale situate în jurul monumentului, asigură perceperea nealterată a acestuia. În zona de protecţie se instituie servituţile de utilitate publică şi reglementările de construire pentru:
- păstrarea şi ameliorarea cadrului natural al monumentului prin înlăturarea sau diminuarea factorilor poluanţi de orice natură;
- păstrarea şi ameliorarea cadrului arhitectural-urbanistic al monumentului prin aprobarea şi supravegherea construirii;
- păstrarea şi valorificarea potenţialului arheologic
2.3. Zone protejate. Zone construite protejate. Definire.
Articolul 16
Conform art. 1 alin (2) din Legea nr. 5/2000, acestea se definesc după cum urmează:
"Zone naturale sau construite, delimitate geografic şi/sau topografic, care cuprind valori de patrimoniu natural şi/sau cultural şi sunt declarate ca atare pentru atingerea obiectivelor specifice de conservare a valorilor de patrimoniu."
Tipurile de zone protejate derivă din natura şi gruparea valorilor conţinute, din specificul şi din încadrarea juridică a acestora:
* determinate de un monument istoric/monument al naturii şi zona de protecţie aferentă;
* determinate de un ansamblu istoric sau sit istoric/arie naturală sau sit natural şi zona de protecţie aferentă;
* determinate de o sumă de elemente care necesită protecţie şi se constituie într-o suprafaţă protejată (centre şi zone istorice urbane sau rurale, căi de comunicaţie, alte amenajări valoroase/rezervaţii naturale).
Articolul 17
Zonele construite protejate reprezintă zone din teritoriul administrativ al oraşelor şi comunelor în care construcţiile, cadrul natural şi activităţile umane prezintă calităţi (istorice) a căror protejare reprezintă un interes public. Aceste zone se definesc şi se delimitează prin studii istorice, arhitecturale, urbanistice, peisagistice, etc. şi prin planuri urbanistice ale zonelor construite protejate, integratoare ale acestora. Ele se instituie prin hotărâri ale Consiliilor locale şi se protejează prin acţiunea acestora şi a celorlalţi protectori legali.
Articolul 18
Zonele construite protejate instituite în jurul unor monumente istorice acoperă toate categoriile de monumente, ansambluri şi situri arheologice, istorice, arhitecturale, artistice, peisagistice, indiferent de poziţia lor în teritoriile oraşelor şi comunelor şi de poziţia lor pe teren (la suprafaţa solului, subterane sau subacvatice).
După natura interesului public, aceste zone protejate construite pot fi:
* de interes naţional (dacă sunt generate de un monument istoric clasat în grupa valorică A ("monumente istorice de valoare naţională şi universală");
* de interes local (dacă sunt generate de un monument istoric clasat în grupa valorică B ("monumente istorice reprezentative pentru patrimoniul cultural local").
Aceste tipuri de zone protejate se instituie prin hotărâri ale Consiliilor Locale, având la bază documentaţii de urbanism.
În cazul în care asupra unei zone protejate, organisme internaţionale instituie (la propunerea statului român) o protecţie internaţională, zona se poate considera de interes internaţional (ex.: UNESCO - Lista patrimoniului mondial, natural şi cultural). Protecţia internaţională se poate institui, de asemenea, din oficiu, fără consultarea statelor (ex.: UNESCO - Lista monumentelor în pericol).
Cetatea Sighişoarei - Realizarea spaţii publice
-
NOTĂ(CTCE)
Imaginea ce reprezintă "Cetatea Sighişoarei - Realizarea spaţii publice", se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Cet_Sigh)
Articolul 19
Zonele construite protejate instituite pentru protejarea patrimoniului construit se compun din totalitatea bunurilor imobile care necesită protecţie, în funcţie de natura obiectului protecţiei pot fi:
* centre istorice;
* zone istorice.
Zonele protejate instituite pentru protejarea patrimoniului urban sau rural nu conţin în mod obligatoriu imobile clasate ca monumente istorice.
Aceste tipuri de zone protejate se stabilesc prin hotărâri ale Consiliilor judeţene sau locale, având la bază documentaţii de amenajarea teritoriului (PATJ) sau de urbanism (PUG + RLU) şi se instituie prin Hotărâri ale Consiliilor locale, pe baza documentaţiilor de urbanism (PUZCP + RLU).
2.4. Delimitarea zonelor construite protejate
Articolul 20
În cazul zonei construite protejate instituite în jurul unui monument istoric, aceasta cuprinde monumentul, ansamblul sau situl clasate, împreună cu zona de protecţie aferentă.
Stabilirea suprafeţelor acestor tipuri de zone are în vedere, în ordine:
- Stabilirea bunurilor de patrimoniu;
- Delimitarea zonelor de protecţie ale bunurilor clasate;
- Delimitarea zonei protejate generate de bunurile clasate ca învăluitoare a tuturor zonelor de protecţie ale bunurilor de patrimoniu clasate.
Articolul 21
În cazul zonelor construite protejate instituite pentru protejarea patrimoniului construit, acestea reprezintă suma valorilor grupate care necesită protecţie.
Stabilirea suprafeţelor acestor tipuri de zone se realizează în următoarele etape:
- Studiul istoric general desfăşurat pe o arie mai mare pe care se presupune situarea zonei construite protejate;
- Definirea şi delimitarea zonei construite protejate;
- Studiul istoric zonal conţinând o analiză complexă a elementelor componente şi precizarea valorii lor, precum şi propuneri privind atitudinea faţă de acestea;
- Studiul urbanistic general, specific planurilor urbanistice zonale (conform conţinutului-cadru şi al metodologiei de elaborare a documentaţiilor de urbanism), având ca principal scop determinarea relaţiei zonei protejate cu întregul organism urban;
- Concluzii asupra studiilor anterioare, concretizate în delimitarea definitivă a zonei construite protejate.
Articolul 22
Delimitarea zonelor construite protejate se face pe limite existente de parcele şi se recunoaşte în documentaţia scrisă şi desenată, fie prin menţionarea numerelor poştale sau cadastrale, fie prin menţionarea numelor proprietarilor, fie după alte elemente reperabile pe teren (ex.: maluri de ape, linii electrice etc.)
Sibiu
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sibiu_1)
Rimetea Albă
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Rimetea)
3. METODOLOGIE DE ELABORARE A DOCUMENTAŢIILOR DE URBANISM PENTRU ZONE CONSTRUITE PROTEJATE
3.1. Abordarea dezvoltării zonelor construite protejate în documentaţiile de urbanism.
Articolul 23
O politică de protejare urbanistică a valorilor de patrimoniu trebuie să se reflecte într-o atitudine responsabilă privind delimitarea, declararea, gestionarea şi dezvoltarea zonelor construite protejate. Ea trebuie să-şi găsească mijloacele de exprimare la nivelul documentaţiilor de amenajare a teritoriului şi de urbanism, ca şi al programelor şi proiectelor derivate.
Se impune introducerea unei viziuni strategice asupra dezvoltării zonelor luate în considerare, având în vedere rolul lor creativ şi întreprinzător. De aceea, la nivelul documentaţiilor de amenajare a teritoriului şi al planurilor urbanistice generale ale localităţilor se formulează politici şi concepte strategice de dezvoltare pentru teritorii sau organisme urbane integratoare şi se iau decizii complexe de planificare teritorială şi urbană. În ceea ce priveşte planul urbanistic pentru zona construită protejată, acesta trebuie să reprezinte, în egală măsură, un instrument de control şi unul de dezvoltare. Ca instrument de control, PUZCP se va concretiza în planuri şi regulamente, iar ca instrument de dezvoltare, PUZCP, conceput şi ca plan strategic, va asigura derularea politicilor specifice până la transpunerea lor în programe şi proiecte şi previzionarea suportului instituţional, financiar şi uman.
Sibiu
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sibiu_2)
3.2. Etapele de elaborare a PUZCP
Articolul 24
De la iniţiere până la aprobare, elaborarea planului urbanistic pentru zone construite protejate implică parcurgerea de etape, după cum urmează:
* Iniţierea elaborării PUZCP - aparţine colectivităţii locale reprezentate prin Consiliul local, pe baza programului de dezvoltare urbanistică a localităţii iniţiat şi aprobat de acesta.
Iniţiativa elaborării poate aparţine şi unor organisme ale administraţiei centrale (ministere), în vederea pregătirii şi, respectiv, integrării programului de valorificare a zonelor sus-menţionate în programe (campanii) complexe de revitalizare urbană, interne sau internaţionale, ca şi unor investitori particulari.
* Informarea populaţiei în legătură cu iniţiativele de elaborare a PUZCP - se face prin grija iniţiatorului.
Informarea se face prin afişarea informaţiilor sau prin mass-media.
* Desemnarea elaboratorului - se face prin selecţie, conform procedurilor legale.
* Întocmirea contractului - se face de către elaborator, pe baza comenzii emitentului şi conţine obligaţiile părţilor semnatare în elaborarea şi aprobarea PUZCP. Se evidenţiază termenele şi valorile fazelor decontabile şi/sau diferite clauze contractuale.
După semnarea contractului, elaboratorul PUZCP poate încheia, la rândul lui, subcontracte de elaborare cu alte unităţi de proiectare sau cu persoane fizice specializate în domeniu.
* Consultările pe parcurs - reprezintă o condiţie obligatorie în procedura de elaborare pentru PUZCP, prin care specialiştii interesaţi şi colectivitatea locală îşi exprimă punctul de vedere asupra propunerilor enunţate.
* Redactarea pieselor scrise şi desenate în vederea predării documentaţiei la beneficiar - se realizează conform termenilor din contract.
* Consultarea populaţiei cu privire la propunerile PUZCP - se realizează prin grija beneficiarului, în cadrul unor expoziţii sau prin mass-media.
* Acordurile şi avizele asupra PUZCP - se emit de către organele abilitate prin lege şi sunt obligatorii pentru definitivarea şi aprobarea documentaţiei. Acordurile şi avizele se emit fără perceperea unor taxe, până în 30 de zile de la depunerea cererii. Odată cu predarea documentaţiilor pentru avize, lucrarea poate fi decontată, cu obligaţia elaboratorului de a introduce observaţiile din avize şi acorduri, acceptate de către beneficiar.
* Aprobarea PUZCP - se face ulterior obţinerii acordurilor şi avizelor, prin Hotărârea Consiliului judeţean.
Desene de faţade realizate după releveu - elemente de fundamentare pentru regulament PUZCP
-
NOTĂ(CTCE)
Imaginea ce reprezintă "Desene de faţade realizate după releveu - elemente de fundamentare pentru regulament PUZCP", se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Desene)
3.3. Modul de prezentare al PUZCP
Articolul 25
Piesele desenate se vor redacta, pe cât posibil, în culori şi semne convenţionale standardizate. Ele vor putea cuprinde, după caz şi alte indicaţii grafice, culori şi simboluri necesare explicitării anumitor situaţii sau idei particularizate.
În anexa 4 la prezentul document se prezintă legenda corespunzătoare planului de reglementări urbanistice aferent PUZCP. O parte a culorilor şi semnelor convenţionale din legendă care se referă la ilustrarea elementelor ce definesc fondul existent natural şi construit se regăsesc şi în planul de analiză a situaţiei existente şi de evidenţiere a disfuncţionalităţilor. Acest document grafic se completează cu alte indicaţii care susţin o explicitare corespunzătoare.
Planurile de coordonare a reţelelor tehnico-edilitare şi cele care conţin obiectivele de utilitate publică se redactează în culorile şi semnele convenţionale corespunzătoare legendelor documentelor grafice aferente conţinutului-cadru al documentaţiilor de urbanism.
3.4. Avizarea PUZCP
Articolul 26
Solicitarea avizelor/acordurilor se face în momentul realizării unui consens privind propunerile şi reglementările din PUZCP între beneficiar şi elaborator.
Avizele-acordurile necesare aprobării PUZCP sunt, în general, de două categorii:
- Avize-acorduri emise de organisme centrale interesate
- Avize-acorduri emise de organisme teritoriale interesate
<> Dintre emitenţii avizelor/acordurilor organismelor centrale interesate se menţionează:
* Ministerul Transporturilor, Construcţiilor şi Turismului
* Ministerul Culturii şi Cultelor
* alte organisme centrale (după caz, în funcţie de specificul valorilor incluse)
În timpul elaborării documentaţiei este necesară consultarea periodică a reprezentanţilor în teritoriu ai instituţiilor ce sunt desemnate în vederea emiterii de avize/acorduri.
<> Dintre emitenţii avizelor/acordurilor organismelor teritoriale interesate se menţionează:
* Consiliul local, ca autoritate publică locală şi gestionar al terenurilor şi garant al respectării condiţiilor de conformare şi realizare a construcţiilor;
* Consiliul judeţean, ca autoritate publică de coordonare a activităţii de amenajare a teritoriului şi de urbanism din cadrul judeţului (pentru avizul unic);
* alte organisme teritoriale interesate al căror aviz/acord, inclus în avizul unic al Consiliului judeţean, se emite pe baza documentaţiei specifice, înaintate în prealabil organismului emitent.
3.5. Aprobarea PUZCP
Articolul 27
Pe baza documentaţiei PUZCP definitivate în urma avizelor/acordurilor obţinute, Consiliul judeţean aprobă lucrarea prin votul majoritar al consilierilor. Actul scris de aprobare al PUZCP şi Regulament aferent este Hotărârea Consiliului judeţean. Se exceptează de la această regulă PUZCP pentru zonele ce conţin monumente incluse în Lista Patrimoniului Mondial şi care se află pe Lista indicativă promovată de UNESCO, ale căror documentaţii se aprobă de către Guvernul României.
3.6. Aplicarea şi actualizarea PUZCP
Articolul 28
Prin actul de aprobare a planului urbanistic pentru zona construită protejată şi a regulamentului aferent se conferă documentaţiei putere de aplicare, constituindu-se ca temei juridic în vederea realizării programelor de dezvoltare urbanistică, precum şi a autorizării construcţiilor.
Articolul 29
În cazul schimbării datelor de temă ce au stat la baza PUZCP aprobat, acesta se actualizează, urmând acelaşi circuit de elaborare - avizare - aprobare ca la PUZCP iniţial.
PLAN URBANISTIC ZONAL - ZONĂ PROTEJATĂ CU VALOARE ISTORICĂ - REGLEMENTĂRI
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Plan_urb)
Sighişoara - Oraşul de Jos
Posibilităţi de intervenţie
-
NOTĂ(CTCE)
Imaginea ce reprezintă "Sighişoara - Oraşul de Jos - Posibilităţi de intervenţie", se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sigh_oj)
Bucureşti
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Bucur3)
Iaşi
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Iasi_1)
Sibiu
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sibiu_3)
Craiova
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Craiova)
Sibiu
-
NOTĂ(CTCE)
Imaginea se găseşte în Monitorul Oficial al României, Partea I, nr. 125 bis din 11 februarie 2004. - (A se vedea imaginea asociată - Sibiu_4)
4. CONŢINUTUL-CADRU AL DOCUMENTAŢIILOR DE URBANISM PENTRU ZONE CONSTRUITE PROTEJATE (PUZCP)
A. PIESE SCRISE
<> Volumul I - Memoriu general
Memoriul va avea următorul conţinut:
* Foaie de gardă, conţinând titlul şi numărul de contract al lucrării, însemnele unităţii elaboratoare, semnături şi data.
* Cuprinsul memoriului:
1. INTRODUCERE
1.1. Date de recunoaştere a documentaţiei
- Denumirea lucrării
- Beneficiar
- Proiectant general
- Subproiectanţi, colaboratori
- Data elaborării
1.2. Scopul şi obiectivele planului urbanistic pentru zona construită protejate
2. DELIMITAREA ZONEI CONSTRUITE PROTEJATE
2.1. Justificarea iniţierii demersului de instituire a zonei construite protejate; cadrul legislativ-normativ
2.2. Studiul istoric general (stabilirea evenimentelor, faptelor şi urmărilor acestora care au condus la configurarea actuală a localităţii, zonei, construcţiilor) - ANEXA 1, ANEXA 2
2.3. Definirea/delimitarea zonei construite protejate pe baza utilizării criteriilor de definire (stabilirea suprafeţei de manifestare a criteriilor (istorice, urbanistice, funcţionale, de vizibilitate, etc.), decelarea calităţii diferitelor componente ale zonei, delimitarea zonei istorice protejate) - ANEXA 1
2.4. Studiul istoric zonal cu precizarea valorii elementelor componente - ANEXA 3
2.5. Sinteza etapelor parcurse prin stabilirea atitudinii faţă de elementele componente ale zonei - ANEXA 3
3. STUDIU URBANISTIC SPECIFIC PENTRU DOCUMENTAŢII URBANISTICE ZONALE CU CARACTERIZAREA SITUAŢIEI ZONEI ŞI A RELAŢIEI ZONĂ-LOCALITATE
3.1. Prezentarea studiilor şi avizelor anterioare elaborării PUZCP
3.2. Analiza încadrării zonei în intravilanul oraşului sau comunei, conform PUG:
* încadrare în planul unităţii administrativ-teritoriale, respectiv al intravilanului existent
* elemente caracteristice rezultate din PUG (populaţie, activităţi, dotări, amenajări, echipare tehnică)
* propuneri de organizare funcţională a zonei conform PUG (inclusiv ponderea zonei în bilanţul teritorial)
* evidenţierea obiectivelor de interes public prevăzute conform PUG
3.3. Disfuncţionalităţi şi constrângeri existente (naturale, construite, proiectate, etc.)
3.4. Sinteza ierarhizării valorice a fondului arhitectural-urbanistic în funcţie de calitatea estetico-ambientală, funcţională şi a potenţialului socio-economic.
3.5. Precizarea limitei zonei construite protejate.
4. ALTE STUDII DE FUNDAMENTARE conţinând propuneri de confirmare sau de modificare a prevederilor PUG în limitele zonei protejate (privind organizarea funcţională şi zonificarea pe unităţi teritoriale de referinţă). Ele constituie, totodată, baza de stabilire a funcţiunilor care pot fi înlăturate, înlocuite sau adăugate, a condiţiilor de construire (geotehnice, de mediu natural sau de mediu construit), a modului de construire şi a aspectelor derivate (proprietate, fiscalitate, preţuri de vânzare a imobilelor, etc.)
- probleme de trafic şi aspecte conexe (pavaj, semnalizare, etc.)
- probleme de echipări edilitare
- date demografice şi socio-economice privind: evoluţia populaţiei, structura demografică şi socio-ocupaţională, mobilitatea populaţiei, etc.
- probleme de marketing urban
- probleme de management urban
5. PROPUNERI DE DEZVOLTARE ZONALĂ
5.1. Propuneri privind atitudinea faţă de ţesutul urban cu toate componentele sale (parcelar, tramă stradală, volume construite, spaţii libere) concretizată în: protejare, conservare, punere în valoare, demolare, completare, schimbări de utilizare)
5.2. Propuneri privind rezolvări ale circulaţiilor carosabile, staţionărilor, circulaţiilor pietonale (cu menţiunea că unul din obiectivele esenţiale ale conservării calităţii zonelor protejate constă în menţinerea nealterată a spaţiilor străzilor, străduţelor, pieţelor, piaţetelor şi pasajelor, ameliorarea circulaţiei în astfel de zone fiind făcută numai printr-o mai bună organizare generală a circulaţiei)
5.3. Propuneri de racordări ale reţelelor tehnico-edilitare
5.4. Propuneri privind prevederile din regulament, diferenţiate pe unităţi teritoriale de referinţă şi/sau subdiviziuni ale acestora
5.5. Bilanţ teritorial
5.6. Analize costuri-beneficii (sub aspect economic şi social)
5.7. Propuneri de iniţiere a unor planuri urbanistice de detaliu, programe şi proiecte derivate şi previziuni privind suportul implementării lor (cadrul legal, cadrul instituţional, mijloace financiare, resurse umane).
Observaţie: piesele scrise pot fi însoţite de grafice, scheme explicative, diagrame, etc.
Anexe la memoriu
- tema program, avize/acorduri obţinute pe parcurs, etc.
- evidenţa certificatelor de urbanism şi a autorizaţiilor de construire eliberate până la data începerii elaborării PUZCP;
- actul oficial de stabilire a concluziilor consultării populaţiei şi anexele justificative.
<> Volumul II - Regulament
Regulamentul reprezintă o piesă de bază în aplicarea PUZCP ale cărui prescripţii sunt obligatorii pentru autorizarea realizării construcţiilor pe întreaga suprafaţă a zonei.
Regulamentul este structurat după cum urmează:
I. Dispoziţii generale:
- aria de aplicare a regulamentului
- alte prescripţii complementare care pot acţiona simultan cu regulamentul
- divizarea în unităţi teritoriale de referinţă (UTR) şi alte subunităţi (după caz)
- alte condiţionări (avize suplimentare)
- definire POT şi CUT
II. Dispoziţii aplicabile în zonă
- unitatea de referinţă şi caracterul acesteia
<> Natura ocupării şi utilizării terenului
1. ocuparea şi utilizarea terenului (construcţii existente protejate, construcţii existente neprotejate, spaţii neconstruite protejate)
2. tipuri admise de ocupare şi utilizare
3. tipuri interzise de ocupare şi utilizare
4. condiţionări diverse (vestigii arheologice probabile) şi protecţii faţă de poluare şi alte riscuri
<> Condiţii de ocupare a terenului
1. caracteristici ale parcelelor (formă, mărime, dimensiuni, declivităţi)
2. implantarea construcţiilor în raport cu căile de circulaţie
3. implantarea construcţiilor în raport cu limitele separatoare ale parcelelor
4. implantarea construcţiilor unele în raport cu altele pe aceeaşi parcelă
5. POT
6. înălţimea construcţiilor
7. aspectul exterior al clădirilor
8. accese şi circulaţii
9. staţionări şi pavaje
10. echipare cu reţele tehnico-edilitare
11. spaţii libere şi spaţii plantate
12. spaţii amenajate cu rolul de a proteja, a securiza, a izola sau a racorda zona sau subzona PUZ-ului faţă de vecinătăţi agresive.
<> Posibilităţi maxime de utilizare a terenului
1. CUT admis
2. condiţii de depăşire a CUT
Anexe
* Lista amplasamentelor rezervate pentru obiective de utilitate publică
- instituţii de interes general
- echipamente publice
- spaţii verzi publice
- străzi şi pietonale
* Lista servituţilor
- monumente istorice
- perimetre arheologice
- interdicţii diverse (de acces, de reţele, etc.)
- perturbări electromagnetice datorate transmisiilor radioelectrice
* Lista certificatelor de urbanism şi a autorizaţiilor de construire eliberate până la data începerii elaborării PUZCP
B. PIESE DESENATE
1. Plan de încadrare a zonei construite protejate în intravilanul oraşului sau comunei (extras din PUG aprobat). Scara uzuală: 1:5.000, 1:10.000, 1:15.000. Pentru municipii sau oraşe mari se poate utiliza şi scara 1:25.000.
2. Plan de analiză a situaţiei existente şi de evidenţiere a disfuncţionalităţilor, elaborat pe suport topografic şi cadastral actualizat. Scara uzuală 1:1.000, 1:2.000
Pot fi asociate mai multe planşe de analiză la aceeaşi scară sau la o scară care să permită includerea lor şi în piesele scrise. Planşele pot conţine: evidenţierea datelor semnificative rezultate din documente istorice, planuri şi hărţi istorice din toate epocile, din proiecte de arhitectură şi din documentaţii de urbanism, imagini interioare din construcţii, desfăşurări de siluete şi secţiuni caracteristice prin zona propusă spre protejare, planuri şi secţiuni pentru stabilirea direcţiilor şi conurilor de vizibilitate spre monumente sau peisaje culturale, imagini fotografice, analize de funcţiuni, etc.).
3. Plan de reglementări urbanistice. Scara uzuală identică cu cea a planşei privind situaţia existentă.
Redactarea se face în conformitate cu legenda anexată. Planşa evidenţiază:
- limita zonei protejate şi delimitările unităţilor teritoriale de referinţă;
- limitele zonelor de protecţie ale monumentelor istorice;
- categorii de intervenţii propuse asupra construcţiilor (monumente clasate care se protejează şi se restaurează, clădiri cu valoare arhitecturală şi ambientală care nu se modifică, construcţii care pot fi modificate pentru ameliorare şi construcţii a căror demolare este necesară pentru asanarea zonei sau pentru realizarea unor operaţiuni de amenajări publice sau private);
- aliniamente, retrageri de la aliniamente;
- alinieri;
- edificabilul parcelelor;
- spaţii publice: străzi, piaţete, scuaruri, pieţe, circulaţii pietonale (existente care se amenajează şi/sau propuse a se realiza);
- amplasamente rezervate pentru noi lucrări şi amenajări publice;
- spaţii plantate (existente şi/sau propuse);
- curţi şi grădini private neconstruibile;
- specificări privind condiţii de realizare a unor volume sau a unor faţade.
4. Plan de circulaţie. Scara uzuală identică cu cea a planşei privind situaţia existentă.
5. Plan coordonare reţele tehnico-edilitare. Scara uzuală identică cu cea a planşei de reglementări urbanistice. Se redactează pe suportul planşei de reglementări urbanistice şi cuprinde reţele de:
- alimentare cu apă
- canalizare
- alimentare cu energie electrică şi telecomunicaţii
- alimentare cu căldură
- alimentare cu gaz
În cazul unor zone cu densităţi mari de reţele se pot realiza mai multe planuri, cu gruparea tipurilor de reţele.
6. Plan conţinând obiective de utilitate publică, proprietatea asupra terenurilor şi mişcarea terenurilor. Scara uzuală identică cu cea a planşei de reglementări urbanistice. Se redactează pe suportul planşei de reglementări urbanistice şi evidenţiază:
- tipuri de proprietate asupra terenurilor
- circulaţia juridică a terenurilor
- obiective de utilitate publică propuse.
5. CONŢINUTUL-CADRU AL DOCUMENTAŢIILOR PENTRU AVIZE/ACORDURI (PLANURI URBANISTICE PENTRU ZONE CONSTRUITE PROTEJATE)
5.1. Documentaţii pentru avize/acorduri din partea organismelor centrale interesate
* Documentaţii pentru avizul MTCT
Solicitarea avizului MTCT se face de către beneficiarul PUZCP prin depunerea într-un exemplar integral a PUZCP, inclusiv studiile de fundamentare şi avizele/acordurile obţinute.
În urma analizării documentaţiei, MTCT poate emite aviz favorabil, aviz cu recomandări sau condiţii, sau poate restitui documentaţia pentru completări.
Părţile scrise şi desenate reţinute de MTCT la emiterea avizului se completează de către elaboratorul PUZCP.
* Documentaţii pentru avizul Ministerului Culturii şi Cultelor
Avizul Ministerului Culturii şi Cultelor se solicită de către beneficiarul PUZCP prin depunerea într-un exemplar complet a PUZCP, inclusiv studiile de fundamentare.
După analizarea documentaţiei, Ministerul Culturii şi Cultelor poate emite aviz favorabil, aviz cu recomandări sau condiţii sau poate restitui documentaţia pentru completări.
* Documentaţii pentru avizele altor organisme centrale interesate
Acestea se elaborează după caz şi se înaintează către:
- Regii autonome (pentru gospodărirea apelor, pentru exploatarea unor resurse ale subsolului, etc.)
- Alte organisme (după caz Ministerul Apărării Naţionale, Serviciul Român de Informaţii, Ministerul Administraţiei şi Internelor, Ministerul Sănătăţii, etc.)
5.2. Documentaţii pentru avize/acorduri din partea organismelor teritoriale interesate
* Documentaţii pentru avizul Consiliului local
Avizul Consiliului local se emite pe baza documentaţiei definitive predate.
* Documentaţii pentru avizul unic al Consiliului judeţean
Documentaţiile reprezintă exemplarul complet al PUZCP (înaintat de către beneficiar odată cu cererea de emitere a avizului către compartimentul de coordonare a activităţii de amenajare a teritoriului şi de urbanism) şi a extraselor din PUZCP, înaintate în prealabil către organismele teritoriale interesate precum:
- gestionarul surselor de apă potabilă, al reţelelor de aducţiune şi distribuţie, precum şi al reţelelor de canalizare
- gestionarul reţelelor de transport şi distribuţie a energiei electrice
- gestionarul reţelelor de telecomunicaţii
- gestionarul surselor de alimentare cu căldură
- gestionarul reţelelor de alimentare cu gaze naturale
- agenţia judeţeană pentru protecţia mediului
- inspectoratul judeţean pentru sănătate publică
- grupul pompierilor militari
- comisia regională pentru protecţia patrimoniului istoric şi cultural
- alte instituţii judeţene (după caz).
Oradea
