
ORDIN nr. 430 din 31 martie 2021
privind modificarea anexei la Ordinul ministrului lucrărilor publice, dezvoltării și administrației nr. 3.363/2020 pentru aprobarea Metodologiei privind inițierea, programarea, achiziția, elaborarea, avizarea, aprobarea și valorificarea reglementărilor tehnice și a rezultatelor activităților specifice  în construcții, precum și pentru aprobarea cuantumului indemnizației de participare a membrilor  în comitetele tehnice de specialitate și în comitetul tehnic de coordonare generală
Publicat în 
 
MONITORUL OFICIAL nr. 349 din 6 aprilie 2021
 
În conformitate cu prevederile art. 10 din Legea nr. 10/1995 privind calitatea în construcții, republicată, cu modificările și completările ulterioare, ale art. 2 și ale art. 4 alin. (1) și (2) din Regulamentul privind activitatea de reglementare în construcții și categoriile de cheltuieli aferente, aprobat prin Hotărârea Guvernului nr. 203/2003, cu modificările și completările ulterioare,
potrivit prevederilor art. 43 alin. (7) și (8) din Legea nr. 10/1995 privind calitatea în construcții, republicată, cu modificările și completările ulterioare, ale cap. I lit. A pct. 4 nr. crt. 1 din anexa nr. I la Legea-cadru nr. 153/2017 privind salarizarea personalului plătit din fonduri publice, cu modificările și completările ulterioare, și ale art. 5 lit. cc) din Hotărârea Guvernului nr. 477/2020 privind organizarea și funcționarea Ministerului Lucrărilor Publice, Dezvoltării și Administrației,
având în vedere art. 6 alin. (1) și art. 12 lit. b) din Ordonanța de urgență a Guvernului nr. 212/2020 privind stabilirea unor măsuri la nivelul administrației publice centrale și pentru modificarea și completarea unor acte normative,
în temeiul art. 12 alin. (6) din Hotărârea Guvernului nr. 477/2020 privind organizarea și funcționarea Ministerului Lucrărilor Publice, Dezvoltării și Administrației,
ministrul dezvoltării, lucrărilor publice și administrației emite prezentul ordin.
Articolul I
 
Anexa la Ordinul ministrului lucrărilor publice, dezvoltării și administrației nr. 3.363/2020 pentru aprobarea Metodologiei privind inițierea, programarea, achiziția, elaborarea, avizarea, aprobarea și valorificarea reglementărilor tehnice și a rezultatelor activităților specifice în construcții, precum și pentru aprobarea cuantumului indemnizației de participare a membrilor în comitetele tehnice de specialitate și în comitetul tehnic de coordonare generală, publicat în Monitorul Oficial al României, Partea I, nr. 624 din 16 iulie 2020, se modifică după cum urmează:
 
1.
La articolul 5 alineatul (2), literele a) și b) se modifică și vor avea următorul cuprins:
 
a)
întocmește bugetul de venituri și cheltuieli al activității de reglementare;
  
 
b)
organizează activitatea de elaborare, avizare și valorificare a activității de reglementare;
  
  
 
2.
La articolul 5 alineatul (2), litera c) se abrogă.
  
 
3.
La articolul 5 alineatul (2), litera d) se modifică și va avea următorul conținut:
 
d)
se consultă cu universitățile de profil, organizațiile profesionale și patronale, organizații ale societății civile, alte instituții și autorități publice relevante pentru specificul reglementărilor, cu comitetul tehnic de coordonare generală sau comitetele tehnice de specialitate, după caz, în vederea fundamentării propunerilor de reglementări tehnice;
  
  
 
4.
La articolul 5 alineatul (2), litera i) se modifică și va avea următorul conținut:
 
i)
solicită universităților de profil, organizațiilor profesionale și instituțiilor publice din domeniu nominalizarea unor specialiști, persoane cu activitate științifică, academică, de cercetare-proiectare recunoscută, pentru a face parte din comitetele tehnice de specialitate;
  
  
 
5.
La articolul 9, alineatul (3) se modifică și va avea următorul conținut:
 
(3)
 Structura C.T.S. este prevăzută în anexa nr. I.2.; comitetele tehnice de specialitate se organizează structurat pe cerințe fundamentale pe domenii/subdomenii de construcții și pe specialități pentru instalațiile aferente construcțiilor, fiind formate din specialiști desemnați de instituții publice, autorități autonome, universități și organizații profesionale de profil. Reprezentanții organizațiilor patronale din domeniul construcțiilor pot participa la ședințele comitetelor tehnice de specialitate, în calitate de invitați, fără drept de vot.
  
 
6.
La articolul 12, alineatul (1) se modifică și va avea următorul cuprins:
Articolul 12
 
 
(1)
 Inițierea reglementărilor tehnice și activităților specifice corelative activității de reglementare se face de către direcția de specialitate.
  
 
7.
La articolul 12, alineatele (2) și (3) se abrogă.
  
 
8.
La articolul 13, partea dispozitivă se modifică și va avea următorul cuprins:
Articolul 13
 
La elaborarea sau actualizarea reglementărilor tehnice prevăzute la art. 12 se au în vedere:
  
 
9.
La articolul 14, litera b) se modifică și va avea următorul conținut:
 
b)
redactarea a II-a - realizarea unei anchete publice cu privire la redactarea I și sinteza observațiilor la anchetă, introducerea observațiilor și realizarea unei versiuni revizuite, avizare în C.T.S., dacă este cazul;
  
  
 
10.
La articolul 16, alineatul (3) se modifică și va avea următorul cuprins:
 
(3)
 În situația în care se primesc observații în perioada de notificare, acestea vor fi analizate de către elaborator și prezentate în ședință de avizare beneficiarului M.D.L.P.A. și comitetului tehnic de specialitate competent, în vederea integrării lor, în măsura posibilităților.
  
 
11.
La articolul 19, alineatul (3) se modifică și va avea următorul cuprins:
 
(3)
 La avizarea fazelor, M.D.L.P.A. poate invita reprezentanții autorităților publice cu activitate în domeniul reglementărilor tehnice respective, interesate în elaborarea reglementărilor tehnice, reprezentanții organizațiilor patronale sau alți specialiști în domeniu.
  
 
12.
La articolul 21, alineatul (1) se modifică și va avea următorul cuprins:
Articolul 21
 
 
(1)
 Reglementările tehnice se aprobă prin ordin al ministrului dezvoltării, lucrărilor publice și administrației, la propunerea direcției de specialitate.
  
 
13.
La articolul 23 alineatul (2), litera b) se modifică și va avea următorul conținut:
 
b)
retribuirea, în condițiile legii, a membrilor C.T.C.G. și ai C.T.S., alții decât personalul de specialitate al M.D.L.P.A., al Inspectoratului de Stat în Construcții (I.S.C.), al Inspectoratului General pentru Situații de Urgență (I.G.S.U.), al Autorității Naționale de Reglementare în Domeniul Energiei (A.N.R.E.), al Organismul Național de Standardizare (A.S.R.O.) și al Agenției Naționale de Cadastru și Publicitate Imobiliară (A.N.C.P.I.);
  
  
 
14.
Articolul 27 se modifică și va avea următorul conținut:
Articolul 27
 
Angajații din cadrul Inspectoratului de Stat în Construcții, Inspectoratului General pentru Situații de Urgență, Autorității Naționale de Reglementare în Domeniul Energiei, Organismului Național de Standardizare și cei din cadrul Agenției Naționale de Cadastru și Publicitate Imobiliară, membri în comitetele tehnice de specialitate și/sau în comitetul tehnic de coordonare generală, nu sunt remunerați pentru activitatea desfășurată.
  
Articolul II
 
Anexele nr. I.1, I.2 și I.3 se modifică și se înlocuiesc cu 
anexele nr. 1-3
Articolul III
 
În tot cuprinsul ordinului, sintagmele „Ministerul Lucrărilor Publice, Dezvoltării și Administrației“, „ministrul lucrărilor publice, dezvoltării și administrației“ și, respectiv, „M.L.P.D.A.“ se înlocuiesc cu sintagmele: „Ministerul Dezvoltării, Lucrărilor Publice și Administrației“, „ministrul dezvoltării, lucrărilor publice și administrației“ și, respectiv, „M.D.L.P.A.“.
Articolul IV
 
Prezentul ordin se publică în Monitorul Oficial al României, Partea I.
Ministrul dezvoltării, lucrărilor publice și administrației,
Cseke Attila Zoltán
București, 31 martie 2021.
Nr. 430.
 
Anexa nr. 1
 
 
(Anexa nr. I.1 la metodologie)
 
STRUCTURA
Comitetului tehnic de coordonare generală (C.T.C.G.)
 
*Sau mandatarii acestora.
 
Anexa nr. 2
 
 
(Anexa nr. I.2 la metodologie)
 
STRUCTURA
comitetelor tehnice de specialitate (C.T.S.)
C.T.S. A - Rezistență mecanică și stabilitate, cu subcomitete formate pentru următoarele domenii de construcții:
– 
subcomitetul construcții civile, industriale, agricole;*)
*) Cu reprezentanți atât pentru construcții cu structura de rezistență din beton, beton armat, zidărie, lemn, cât și pentru construcții cu structura de rezistență din metal, lemn și alte materiale compozite.
  
– 
subcomitetul construcții aferente rețelelor edilitare și de gospodărie comunală;
  
– 
subcomitetul construcții căi de comunicații terestre și construcții aferente transportului pe șine;
  
– 
subcomitetul construcții și amenajări hidrotehnice;
  
– 
subcomitetul construcții și amenajări de îmbunătățiri funciare.
  
C.T.S. B - Siguranța în exploatare pentru construcții, cu subcomitete formate pentru următoarele domenii de construcții și specialități de instalații:
– 
subcomitetul construcții civile, industriale, agricole;
  
– 
subcomitetul construcții aferente rețelelor edilitare și de gospodărie comunală;
  
– 
subcomitetul construcții căi de comunicații terestre și construcții aferente transportului pe șine;
  
– 
subcomitetul construcții și amenajări hidrotehnice;
  
– 
subcomitetul construcții și amenajări de îmbunătățiri funciare.
  
C.T.S. C - Securitate la incendiu pentru construcții în toate domeniile, respectiv pentru instalații în toate specialitățile
C.T.S. D, G - Igienă, sănătate, mediu înconjurător și utilizare sustenabilă a resurselor naturale pentru construcții în toate domeniile, respectiv pentru instalații în toate specialitățile
C.T.S. E - Economie de energie și izolare termică pentru domeniul construcții civile, respectiv pentru instalații în toate specialitățile
C.T.S. F - Protecție împotriva zgomotului pentru construcții în toate domeniile, respectiv pentru instalații în toate specialitățile
C.T.S. Af - Alunecări de teren și mecanica pământurilor
 
Anexa nr. 3
 
 
(Anexa nr. I.3 la metodologie)
 
REGULAMENT
de organizare și funcționare a Comitetului tehnic de coordonare generală și a comitetelor tehnice de specialitate
Capitolul I 
 Dispoziții generale
Articolul 1
 
Prezentul regulament se aplică la organizarea și funcționarea Comitetului tehnic de coordonare generală, denumit în continuare C.T.C.G., și a comitetelor tehnice de specialitate, denumite în continuare C.T.S., organisme consultative și de avizare în domeniul reglementărilor tehnice și activităților specifice corelative activității de reglementare, aflate sub autoritatea Ministerului Dezvoltării, Lucrărilor Publice și Administrației, denumit în continuare MDLPA.
Capitolul II
 Organizare și funcționare
Articolul 2
 
 
(1)
 Structura C.T.C.G. este următoarea:
 
a)
președinte - ministrul dezvoltării, lucrărilor publice și administrației, care poate delega atribuțiile;
  
 
b)
vicepreședinte - secretarul de stat sau altă persoană delegată/desemnată de ministrul dezvoltării, lucrărilor publice și administrației;
  
 
c)
membri, reprezentați de:
– 
directorul general al direcției generale de specialitate din MDLPA sau altă persoană delegată/desemnată de acesta;
  
– 
membrii desemnați de președinții comitetelor tehnice de specialitate, din cadrul acestora;
  
  
 
d)
invitați, în funcție de obiectul specific al reglementării tehnice:
– 
inspectorul general al I.S.C.;
  
– 
inspectorul general al I.G.S.U.;
  
– 
președintele A.N.R.E.;
  
– 
președintele director general al A.N.C.P.I.;
  
  
 
e)
secretar.
  
 
(2)
 Șeful de serviciu din cadrul direcției de specialitate îndeplinește și funcția de secretar al C.T.C.G.
Articolul 3
 
Structura fiecărui C.T.S. este următoarea:
 
a)
președinte - desemnat de ministrul dezvoltării, lucrărilor publice și administrației;
  
 
b)
vicepreședinte - desemnat de ministrul dezvoltării, lucrărilor publice și administrației;
  
 
c)
membri - specialiști nominalizați de către MDLPA, instituții publice, universități tehnice de profil și organizații profesionale reprezentative în domeniu, persoane cu activitate științifică, academică, de cercetare-proiectare și altele asemenea, recunoscută;
  
 
d)
secretar - reprezentat de responsabilul de temă din cadrul direcției de specialitate.
  
Articolul 4
 
 
(1)
 Componența nominală a C.T.S. se aprobă prin ordin al ministrului dezvoltării, lucrărilor publice și administrației în baza nominalizărilor primite, atât pentru titulari, cât și pentru supleanți.
 
(2)
 Componența C.T.C.G. se aprobă prin ordin al ministrului dezvoltării, lucrărilor publice și administrației și este actualizată ori de câte ori este necesar.
Capitolul III
 Atribuții și responsabilități
Articolul 5
 
C.T.C.G. are următoarele atribuții:
 
a)
analizează reglementările tehnice și/sau rezultatele activităților specifice corelative activității de reglementare prezentate, în vederea asigurării concordanței cu reglementările tehnice și cu alte acte normative în vigoare;
  
 
b)
formulează în scris sau în ședința plenară observații sau propuneri cu privire la reglementările tehnice supuse avizării și le comunică MDLPA și elaboratorului;
  
 
c)
avizează - cu mențiunea „Bun de tipar“ - și propune spre aprobare prin ordin al ministrului dezvoltării regionale și administrației publice proiectele de reglementări tehnice, avizate în prealabil „fără condiții“ de C.T.S.
  
Articolul 6
 
C.T.S. au următoarele atribuții:
 
a)
formulează observații și propuneri cu privire la reglementările tehnice supuse avizării și le comunică MDLPA;
  
 
b)
analizează și avizează în toate fazele reglementările tehnice și/sau rezultatele activităților specifice corelative activității de reglementare prezentate, în concordanță cu reglementările tehnice și cu celelalte acte normative în vigoare;
  
 
c)
propun avizarea finală în C.T.C.G. a reglementărilor tehnice, în vederea promovării acestora spre aprobare prin ordin al ministrului lucrărilor publice, dezvoltării și administrației.
  
Articolul 7
 
Președinții C.T.C.G. și C.T.S. au următoarele atribuții:
 
a)
stabilesc de comun acord cu secretarul/responsabilul de temă programul desfășurării ședințelor de avizare, pe care îl transmit membrilor C.T.C.G. și C.T.S., după caz;
  
 
b)
asigură conducerea ședințelor de avizare, iar în situația în care se află în imposibilitatea de a-și exercita funcția, îl deleagă în acest scop pe vicepreședinte, care preia toate atribuțiile și responsabilitățile președintelui;
  
 
c)
participă la analiza reglementărilor tehnice și a activităților specifice corelative activității de reglementare, formulează observații și propuneri de modificare/completare a acestora;
  
 
d)
mediază opiniile tehnice divergente apărute în cadrul ședințelor de analiză și avizare;
  
 
e)
formulează concluziile stabilite în ședința de avizare.
  
Articolul 8
 
Vicepreședinții C.T.C.G. și C.T.S. au următoarele atribuții:
 
a)
preiau, în baza atribuțiilor descrise anterior, toate atribuțiile și responsabilitățile președintelui, atunci când acesta este în imposibilitatea de a-și exercita funcția;
  
 
b)
participă la analiza lucrărilor supuse dezbaterii, formulează în scris observații și propuneri de modificare/completare a acestora.
  
Articolul 9
 
Membrii C.T.C.G. și ai C.T.S. au următoarele atribuții:
 
a)
analizează conținutul lucrărilor, formulează în scris observații și propuneri de modificare/completare a acestora;
  
 
b)
participă la ședințele de analiză și avizare a lucrărilor pentru care au fost convocați;
  
 
c)
în cazul în care persoana convocată nu poate participa la ședința de analiză și avizare se admite transmiterea în scris sau electronic a punctului de vedere referitor la lucrările supuse analizei și avizării;
  
 
d)
în situația excepțională în care membrii C.T.S. nu pot participa și nici nu pot transmite un punct de vedere scris, în cel mai scurt timp au obligația să înștiințeze conducătorul instituției/organizației din care fac parte, pentru a permite ca supleantul desemnat de acesta să participe la ședința de avizare, votul acestuia fiind considerat valabil.
  
Articolul 10
 
Secretarii C.T.C.G. și ai C.T.S. au următoarele atribuții:
 
a)
stabilesc de comun acord cu președintele calendarul desfășurării ședințelor de avizare;
  
 
b)
transmit membrilor C.T.C.G./C.T.S. și conducătorilor instituțiilor sau organizațiilor care i-au nominalizat lucrările ce urmează a fi analizate și avizate, împreună cu invitația de participare, prin poșta electronică, cu minimum 5 zile lucrătoare înaintea datei ședinței de avizare;
  
 
c)
participă la ședința de avizare și întocmesc procesul-verbal de avizare, pe care îl supun spre însușire participanților la ședință, precum și spre aprobare președintelui C.T.C.G./C.T.S.;
  
 
d)
prezintă în plenul ședinței punctele de vedere transmise de membrii C.T.C.G./C.T.S. care nu sunt prezenți la ședința de analiză și avizare;
  
 
e)
anexează la procesul-verbal al ședinței toate punctele de vedere transmise în scris de membrii C.T.C.G./C.T.S.
  
Capitolul IV
 Procedura de lucru a C.T.S. și a C.T.C.G.
Articolul 11
 
 
(1)
 C.T.C.G. și C.T.S. își desfășoară activitatea în cadrul ședințelor de analiză și avizare, care se convoacă ori de câte ori este necesar.
 
(2)
 Ședințele de analiză și avizare ale C.T.C.G./C.T.S. se desfășoară de regulă online, pe o platformă pusă la dispoziție de MDLPA, în prezența a cel puțin jumătate plus unu din numărul membrilor C.T.C.G./C.T.S., alții decât cei care sunt reprezentanți ai instituțiilor elaboratoare sau care fac parte din grupul elaboratorilor lucrării supuse dezbaterii.
 
(3)
 În calculul numărului membrilor care participă la ședința de avizare se includ și acei membri care transmit puncte de vedere scrise, prin intermediul poștei electronice, responsabilului de temă, pentru reglementările tehnice ce urmează a fi analizate și avizate, până cel târziu la ora începerii ședinței de avizare.
 
(4)
 Netransmiterea unui punct de vedere scris sau neexprimarea în cadrul comisiei se consideră aviz tacit. În situația în care un membru absentează nemotivat la mai mult de trei întruniri consecutive, secretarul CTS informează președintele, care, în funcție de situația creată asupra funcționării comitetului, propune modificarea ordinului privind componența nominală a C.T.S. prin înlocuirea acestui membru.
 
(5)
 În cazul avizărilor în comitete tehnice de specialitate reunite pe teme de interes și atribuții comune, ședințele de avizare se desfășoară în prezența a cel puțin jumătate plus unu din numărul membrilor fiecărui C.T.S. în parte.
 
(6)
 În cazul avizărilor în comitete tehnice de specialitate reunite pe teme de interes și atribuții comune se prezintă în plenul ședinței de analiză și avizare de către responsabilul de temă punctele de vedere transmise în scris de membrii C.T.S.-ului respectiv, care nu sunt prezenți în cadrul ședinței.
 
(7)
 Procesul-verbal al ședinței de avizare va avea anexate toate punctele de vedere transmise în scris de membrii C.T.S.-urilor care nu au fost prezenți la ședință.
Articolul 12
 
Lucrările ce urmează a fi analizate și avizate și invitația de participare la ședință se transmit membrilor C.T.S. și C.T.C.G. prin poșta electronică cu minimum 5 zile lucrătoare înainte de data ședinței de analiză și avizare, prin grija secretarului C.T.S./C.T.C.G.
Articolul 13
 
Membrii C.T.S. și C.T.C.G. își exprimă în scris punctul de vedere cu privire la lucrările supuse analizei și avizării fie direct, în plenul ședinței, fie prin adresă transmisă secretarului C.T.S./C.T.C.G. prin poșta electronică, până cel târziu la ora începerii ședinței de avizare.
Articolul 14
 
 
(1)
 Deciziile C.T.S. se adoptă prin vot. Dacă nu există consens privind decizia, decide președintele C.T.S., deciziile fiind după cum urmează:
 
a)
avizat favorabil, fără condiții;
  
 
b)
avizat favorabil, cu condiții pentru faza următoare;
  
 
c)
respins.
  
 
(2)
 În cazul deciziei de respingere, în procesul-verbal se specifică termenul de predare a documentației refăcute, în scopul reanalizării și avizării.
Articolul 15
 
Membrii C.T.S. și C.T.C.G., reprezentanți ai instituțiilor elaboratoare sau care fac parte din grupul elaboratorilor lucrării supuse dezbaterii, se recuză de la procedura privind avizarea lucrării respective.
Articolul 16
 
Deciziile C.T.C.G. se adoptă prin vot. Dacă nu există consens privind decizia, decide președintele C.T.C.G., rezoluțiile fiind după cum urmează:
 
a)
avizat - Bun de tipar;
  
 
b)
se va relua procedura de la art. 16 alin. (2) din metodologie.
  