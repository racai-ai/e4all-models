
PROCEDURĂ din 31 martie 2021
privind elaborarea și avizarea agrementelor tehnice în construcții
Publicat în 
 
MONITORUL OFICIAL nr. 412 din 20 aprilie 2021
 

  Notă 

 
Aprobată prin ORDINUL nr. 435 din 31 martie 2021, publicat în Monitorul Oficial al României, Partea I, nr. 412 din 20 aprilie 2021.
Capitolul I
 Dispoziții generale
Articolul 1
 
Prezenta procedură stabilește condițiile pentru solicitarea, elaborarea și avizarea agrementelor tehnice în construcții, în conformitate cu prevederile Hotărârii Guvernului nr. 668/2017 privind stabilirea unor condiții pentru comercializarea produselor pentru construcții, denumită în continuare Hotărâre, precum și cu prevederile Regulamentului privind agrementul tehnic în construcții, aprobat prin Hotărârea Guvernului nr. 766/1997 pentru aprobarea unor regulamente privind calitatea în construcții, cu modificările și completările ulterioare, denumit în continuare Regulament.
Articolul 2
 
Agrementul tehnic în construcții este o componentă a sistemului calității în construcții și reprezintă evaluarea tehnică favorabilă, concretizată într-un document scris, asupra aptitudinii de utilizare în conformitate cu cerințele fundamentale aplicabile construcțiilor prevăzute la art. 5 alin. (1) din Legea nr. 10/1995 privind calitatea în construcții, republicată, cu modificările și completările ulterioare, a unor produse sau seturi, denumite în continuare produse pentru construcții, care nu fac obiectul unei specificații tehnice, potrivit art. 2 alin. (1) din Regulament. 
Articolul 3
 
 
(1)
 Agrementul tehnic în construcții se elaborează de către un organism elaborator abilitat de către Ministerul Dezvoltării, Lucrărilor Publice și Administrației, denumit în continuare M.D.L.P.A., în conformitate cu prevederile legale, la cererea unui solicitant.
 
(2)
 Solicitantul poate fi: 
 
a)
producătorul sau reprezentantul autorizat al acestuia în România sau un distribuitor care deține acordul producătorului pentru comercializarea produselor pentru construcții respective pentru agrementul tehnic pentru produse pentru construcții; 
  
 
b)
titularul agrementului tehnic al procedeului, în baza unui mandat primit de la producătorul procedeului, sau cel care îl utilizează, în baza unui mandat primit de la titularul procedeului, precum și în baza licenței aflate în valabilitate, eliberată de producătorul procedeului pentru titularul procedeului respectiv,  pentru agrementul tehnic pentru procedee noi de punere în operă a unui produs pentru construcții.
  
 
(3)
 Agrementul tehnic în construcții nu acordă titularului dreptul exclusiv de comercializare a produsului sau a procedeului de punere în operă a produsului pentru construcții pentru care a fost elaborat.
 
(4)
 Dreptul de a utiliza un agrement tehnic în construcții îi aparține titularului, producătorului și distribuitorilor nominalizați în anexa agrementului tehnic respectiv.
 
(5)
 Agrementul tehnic este valabil numai în situația în care titularul face dovada menținerii aptitudinii de utilizare a obiectului agrementului tehnic în construcții respectiv.
 
(6)
 Publicarea sau punerea la dispoziție a unui agrement tehnic se poate face numai cu acordul titularului, producătorului sau distribuitorului, cu mențiunea că este permisă numai publicarea sau multiplicarea integrală a agrementului tehnic în construcții pus la dispoziție unui terț utilizator. 
 
(7)
 În referirea la un agrement tehnic în construcții în corespondența comercială, în anunțuri publicitare și în contracte, se vor menționa: numărul agrementului tehnic și data aprobării lui.
Articolul 4
 
La elaborarea agrementelor tehnice în construcții, organismele elaboratoare abilitate au în vedere următoarele:
 
a)
respectarea unui termen de maximum 4 luni de la data depunerii solicitării la registratura M.D.L.P.A., pentru elaborarea agrementului;
  
 
b)
fundamentarea agrementului tehnic în construcții prin: 
– 
analizarea documentației de referință a produselor/ procedeelor sub aspectul definirii caracteristicilor relevante, precum și al stabilirii modului și condițiilor de utilizare necesare satisfacerii cerințelor pentru domeniul de specialitate prevăzut;
  
– 
evaluarea prin calcul și încercări a aptitudinii de utilizare și a durabilității produsului pentru construcții;
  
  
 
c)
furnizarea în cuprinsul agrementului tehnic în construcții a datelor/informațiilor asupra modului de fabricare, de punere în operă și de utilizare, precum și asupra comportării în exploatare a produsului pentru construcții respectiv, conform prevederilor anexei nr. 1 la Regulament;
  
 
d)
evaluarea producătorilor în ceea ce privește dotarea, experiența și organizarea controlului pe fluxul fabricației, în vederea menținerii calității și constanței caracteristicilor relevante ale produselor pentru construcții în procesul de fabricație;
  
 
e)
respectarea confidențialității cu privire la conținutul documentelor, înscrisurilor și rapoartelor de încercări/buletinelor de analiză puse la dispoziție de solicitant.
  
Articolul 5
 
Elaboratorul agrementului tehnic în construcții răspunde de exactitatea datelor înscrise în agrementul tehnic și de evaluarea bazată pe examinări, calcule, încercări, aprecieri care au fundamentat aceste date.
Articolul 6
 
În cazul efectuării de încercări de laborator, un eșantion reprezentativ se va păstra depozitat de către elaborator până la expirarea valabilității avizului tehnic aferent agrementului tehnic în construcții respectiv.
Articolul 7
 
Pentru produsele pentru care s-a eliberat un agrement tehnic, producătorul emite o declarație de conformitate cu agrementul tehnic aferent, potrivit prevederilor art. 14 alin. (1) din Hotărâre.
Articolul 8
 
Agrementul tehnic în construcții se acordă pe o perioadă de 3 ani și în această perioadă, conform prevederilor art. 16 din Regulament, există posibilitatea extinderii, modificării, suspendării sau retragerii acestuia, precum și a prelungirii avizului tehnic.
Articolul 9
 
Verificarea menținerii calității și constanței caracteristicilor produselor pentru construcții în procesul de fabricație se realizează de către elaboratorul agrementului tehnic în construcții și va fi realizată conform programului stabilit împreună cu titularul agrementului tehnic respectiv.
Articolul 10
 
În cazul în care titularul de agrement tehnic în construcții nu se conformează prevederilor 
art. 9
 
a)
va suspenda agrementul tehnic respectiv, ca urmare a deciziei de suspendare emise de președintele Consiliului Tehnic Permanent pentru Construcții (C.T.P.C.), la inițiativa grupei specializate, potrivit prevederilor art. 16 lit. d) din Regulament;
  
 
b)
va retrage agrementul tehnic respectiv, ca urmare a deciziei de retragere emise de președintele Consiliului Tehnic Permanent pentru Construcții, la inițiativa grupei specializate aferente, în următoarele cazuri:
– 
dacă, cu ocazia revizuirii sau reexaminării după suspendare, se constată situații care conduc la această decizie, potrivit prevederilor art. 16 lit. e) din Regulament;
  
– 
dacă retragerea este solicitată de titularul agrementului tehnic respectiv, potrivit prevederilor art. 16 lit. f) din Regulament.
  
  
Articolul 11
 
 
(1)
 Suspendarea agrementelor tehnice în construcții este specificată în listele agrementelor tehnice în valabilitate postate de către direcția de specialitate pe site-ul M.D.L.P.A., pe fiecare an calendaristic în parte, potrivit prevederilor art. 17 alin. (1) din Regulament.
 
(2)
Retragerea unui agrement tehnic în construcții se operează prin ștergerea acestuia din listele prevăzute la 
alin. (1)
Capitolul II
 Solicitarea elaborării unui agrement tehnic în construcții
Articolul 12
 
 
(1)
 Solicitantul agrementului tehnic în construcții se adresează unuia dintre organismele elaboratoare de agremente tehnice în construcții abilitate în acest scop de M.D.L.P.A., a căror listă este disponibilă pe site-ul M.D.L.P.A., în cadrul căruia există grupă specializată corespunzătoare domeniului agrementului tehnic respectiv.
 
(2)
 Solicitantul trebuie să prezinte o cerere, conform modelului din anexa nr. 1 a la prezenta procedură. 
 
(3)
 Prin cererea prevăzută la 
alin. (2)
 
(4)
 Ca urmare a acceptului organismului elaborator de agrement tehnic în construcții privind necesitatea și oportunitatea elaborării agrementului tehnic, poate începe negocierea contractului cu solicitantul, în baza documentației de referință pentru produsul pentru construcții/procedeul care face obiectul agrementului tehnic și pe care solicitantul are obligația să îl prezinte organismului elaborator. 
 
(5)
 Solicitarea pentru un agrement tehnic se poate face numai unui singur organism elaborator de agrement tehnic.
Articolul 13
 
Organismul elaborator, după analiza documentației de referință de către raportorul grupei specializate desemnat și după obținerea acordului acestuia privind completitudinea conținutului acesteia, prevăzut la cap. III, informează solicitantul despre costul și durata de elaborare a agrementului tehnic în construcții, care nu poate fi mai mare de 4 luni. 
Articolul 14
 
 
(1)
După negociere, dacă solicitantul este de acord cu oferta, directorul organismului elaborator va completa o declarație, conform modelului din 
anexa nr. 1 b
anexa nr. 1 a
 
(2)
 După depunerea documentelor prevăzute la 
alin. (1)
 
(3)
 În cazul în care negocierile cu solicitantul agrementului tehnic în construcții nu au condus la semnarea contractului, documentația de referință va fi returnată solicitantului de către organismul elaborator, iar solicitantul se poate adresa altui organism elaborator de agrement tehnic. 
Capitolul III
 Alcătuirea documentației de referință de către  solicitantul agrementului tehnic în construcții
Articolul 15
 
Solicitantul întocmește documentația de referință care cuprinde toate elementele care fundamentează solicitarea agrementului tehnic în construcții.
Articolul 16
 
Documentația de referință va cuprinde, în principal: 
 
a)
cererea pentru agrement tehnic în construcții, în care se menționează în clar numele și funcția semnatarului; 
  
 
b)
acordul producătorului privind comercializarea produsului de către solicitant, în cazul în care solicitantul este altul decât producătorul sau reprezentantul său autorizat; acordul producătorului trebuie să conțină mențiunea expresă, aceea că solicitantul „este autorizat pentru a comercializa produsele noastre în România“, precum și data emiterii; 
  
 
c)
descrierea produsului/procedeului, care se va face în limba română și care cuprinde:
– 
prezentarea produselor pentru construcții utilizate, cu indicarea caracteristicilor și performanțelor reprezentative; 
  
– 
descrierea fluxului tehnologic de fabricație, pornind de la materiile prime componente, cu precizarea planului de control al calității; 
  
– 
precizarea caracteristicilor și performanțelor produsului final; 
  
– 
prezentarea elementelor/subansamblurilor de construcție, la care se preconizează utilizarea produsului, specificându-se tehnologia de execuție și condițiile de calitate aferente;
  
– 
descrierea procedeului, menționându-se utilajele, elementele de inventar, măsurile de protecție a muncii, metodele și aparatura de control al calității;
  
  
 
d)
lista utilizărilor anterioare semnificative care va cuprinde specificarea clară a locurilor unde produsul/procedeul a fost utilizat, destinația avută, identitatea utilizatorului;
  
 
e)
documentele tehnice, care trebuie să cuprindă, de regulă:
– 
piese desenate întocmite de solicitant și verificate de elaborator;
  
– 
rapoartele de încercare rezultate din încercările efectuate în laboratoare acreditate sau în laboratoare autorizate de Inspectoratul de Stat în Construcții - ISC; laboratoarele trebuie să fie acreditate/autorizate pentru încercările sau testele prevăzute în agrementul tehnic în cauză;
  
– 
documente care conțin dovezi privind performanțele declarate; 
  
– 
rapoarte de încercare eliberate în urma efectuării încercărilor în laborator sau „in situ“ de către laboratoare acreditate, atunci când încercările sunt efectuate în baza unui standard european de metodă de încercare;
  
– 
rapoarte de încercare eliberate de laboratoare autorizate, pentru încercări efectuate în baza unui standard român de metodă de încercare sau în baza unei reglementări tehnice în vigoare;
  
– 
date referitoare la documentele tehnice existente (reglementări tehnice, caiete de sarcini etc.) pentru produsul, procedeul respectiv;
  
– 
aprecieri bazate pe observarea comportării în exploatare a lucrărilor realizate cu produse sau procedee similare;
  
– 
caiete de sarcini pentru fabricarea și/sau punerea în operă impuse deținătorilor de licențe; 
  
  
 
f)
Informații privind sistemul de control al producției și modul de efectuare a controlului pe fluxul tehnologic și pe produsul finit, din care să se poată concluziona că este implementat un sistem de management al calității, sau o copie de pe Certificatul sistemului de management al calității în conformitate cu SR EN ISO 9001, dacă îl deține; 
  
 
g)
procesul-verbal de omologare internă pentru produsele fabricate în România, care trebuie să conțină informații relevante în legătură cu constituirea comisiei de omologare, executarea și încercarea prototipului, natura producției ulterioare (unicat, serie, după caz). 
  
Capitolul IV
 Elaborarea unui agrement tehnic în construcții
Articolul 17
 
 
(1)
 Elaborarea agrementului tehnic se efectuează de către organismul elaborator de agrement tehnic în construcții, prin grupa specializată pe domeniul respectiv, în baza documentației de referință.
 
(2)
 La elaborarea documentelor privind agrementul tehnic se va ține cont de prevederile standardelor și actelor normative în vigoare, pentru respectarea cerințelor fundamentale din Legea nr. 10/1995 privind calitatea în construcții, republicată, cu modificările și completările ulterioare.
 
(3)
 Raportorul desemnat de grupa specializată împreună cu colectivul stabilit în cadrul grupei specializate, care poate fi compus din 3 până la 5 membri, vor elabora următoarele documente: 
 
a)
dosarul tehnic; 
  
 
b)
proiectul de agrement tehnic în construcții.
  
 
(4)
 Dosarul tehnic va fi format din:
 
a)
documentația de referință, al cărei cuprins este prevăzut la 
art. 16
  
 
b)
descrierea detaliată a produsului sau procedeului la care se referă;
  
 
c)
rezultatele încercărilor efectuate, care susțin aprecierile cuprinse în agrementul tehnic;
  
 
d)
interpretările și aprecierile privind aptitudinea de utilizare, durabilitatea etc.;
  
 
e)
interpretările rezultatelor la încercări;
  
 
f)
referințe asupra modului de utilizare a produsului sau procedeului;
  
 
g)
extras din procesul-verbal al ședinței de deliberare din cadrul grupei specializate care indică numărul și data procesului-verbal, numele persoanelor care au participat la ședință, propunerea grupei specializate de aprobare a agrementului tehnic. 
  
 
(5)
 Conținutul-cadru al agrementului tehnic în construcții este prevăzut în anexa nr. 1 la Regulament. 
 
(6)
 Agrementul tehnic în construcții este semnat de directorul organismului elaborator, de președintele grupei specializate sau  de înlocuitorul acestuia, de raportorul desemnat și de membrii grupei specializate care au participat la elaborarea acestuia.
 
(7)
 Agrementul tehnic în construcții cuprinde sinteza rapoartelor de încercare, indică numărul și data procesului-verbal al ședinței de deliberare din cadrul grupei specializate, numele persoanelor care au participat la ședință, propunerea grupei specializate de aprobare a agrementului tehnic. 
Articolul 18
 
 
(1)
 Grupa specializată analizează și concluzionează asupra rezultatelor consemnate în documentele cuprinse în documentația de referință și poate solicita efectuarea unor încercări suplimentare care se vor efectua în laboratoare acreditate sau în laboratoare autorizate.
 
(2)
 În cazul în care pentru elaborarea agrementului tehnic pentru un produs/procedeu de punere în operă a acestui produs, grupa specializată nu dispune de specialiști în domeniul de utilizare a produsului, organismul elaborator poate solicita colaborarea unor specialiști din componența unor grupe specializate aparținând altor organisme elaboratoare de agrement tehnic. 
 
(3)
 Încercările/evaluările suplimentare, considerate ca necesare pentru clarificarea unor situații apărute în timpul elaborării agrementului tehnic în construcții, se vor efectua pe cheltuiala solicitantului.
Articolul 19
 
După întocmirea proiectului de agrement tehnic, acesta se va transmite solicitantului, care va fi invitat ca, în termen de 15 zile, să transmită grupei specializate acordul/observațiile sale.
Articolul 20
 
În termen de 5 zile de la primirea acordului/observațiilor solicitantului de agrement tehnic, raportorul desemnat de grupa specializată va prezenta colectivului de specialiști următoarele documente:
 
a)
dosarul tehnic;
  
 
b)
proiectul de agrement tehnic;
  
 
c)
acordul sau observațiile solicitantului de agrement tehnic și modul de soluționare a acestora;
  
 
d)
raportul suplimentar (dacă este necesar).
  
Articolul 21
 
Documentația va fi analizată de grupa specializată în cadrul unei ședințe de avizare interne; la această ședință pot fi invitați să participe și solicitantul de agrement tehnic, precum și specialiștii colaboratori, după caz.
Articolul 22
 
În cadrul termenului global de 4 luni, dacă solicitantul nu își respectă obligațiile asumate prin cerere sau nu satisface condițiile suplimentare cerute de grupa specializată (asigurarea eșantioanelor de produs necesare încercărilor de laborator și altele asemănătoare), documentația de referință va fi returnată acestuia și contractul se renegociază sau se suspendă, după caz. În astfel de situații, organismul elaborator va informa direcția de specialitate.
Capitolul V
 Avizarea unui agrement tehnic în construcții
Articolul 23
 
 
(1)
 După finalizarea proiectului de agrement tehnic de către organismul elaborator, acesta, împreună cu proiectul avizului tehnic al cărui conținut este prevăzut în anexa nr. 2 la Regulament, vor fi înaintate direcției de specialitate în două exemplare originale (completate conform anexelor Regulamentului), precum și în format electronic, în vederea verificării conformității cu prevederile prezentei proceduri, a avizării proiectului de agrement tehnic de către comisia tehnică de specialitate aferentă și a emiterii Avizului tehnic al C.T.P.C.
 
(2)
 Pentru agrementele tehnice în construcții care se referă la produsele pentru construcții aflate în contact cu apa potabilă este necesară obținerea avizului sanitar/notificării emis/emise de Institutul Național de Sănătate Publică, conform prevederilor art. 15 alin. (3) din Hotărâre, precum și ale anexelor nr. 2 și 3 la Regulament.
Articolul 24
 
 
(1)
 Comisiile tehnice de specialitate pentru avizarea agrementelor tehnice în construcții, denumite în continuare comisii de avizare, se înființează prin decizie a președintelui C.T.P.C.
 
(2)
 Membrii comisiilor de avizare sunt specialiști nominalizați de către instituții publice, universități tehnice de profil și organizații profesionale reprezentative în domeniu, persoane cu activitate științifică, academică, de cercetare-proiectare și altele asemenea, recunoscută.
Articolul 25
 
După înregistrarea la direcția de specialitate, care asigură secretariatul comisiilor de avizare, a unui număr de cel puțin 20 de proiecte de agremente tehnice, aceasta propune președintelui C.T.P.C. data la care se vor ține ședințele pentru avizarea agrementelor tehnice în construcții, printr-un convocator al cărui model este prevăzut în 
anexa nr. 1 c
Articolul 26
 
După aprobarea convocatorului de către președintele C.T.P.C., membrii comisiilor de avizare sunt convocați de către direcția de specialitate cu cel puțin 5 zile lucrătoare înainte de data ședinței.
Articolul 27
 
Ședințele sunt statutare dacă se desfășoară în prezența a cel puțin jumătate plus unu din numărul membrilor comisiei respective.
Articolul 28
 
În calculul numărului membrilor prezenți la ședința de avizare se includ și membrii care transmit puncte de vedere scrise sau prin intermediul poștei electronice, până cel târziu la ora începerii ședinței, pentru agrementele tehnice în construcții ce urmează a fi analizate și avizate.
Articolul 29
 
Comisia de avizare analizează pe fond proiectele agrementelor tehnice supuse spre avizare.
Articolul 30
 
 
(1)
 Analizarea proiectului agrementului tehnic în construcții se face în plenul comisiei de avizare și, după consultarea tuturor membrilor, se stabilesc concluziile care se menționează în procesul-verbal de avizare. 
 
(2)
 Concluziile comisiei de avizare pot fi: 
 
a)
avizare favorabilă fără condiții, caz în care comisia propune eliberarea avizului tehnic de către C.T.P.C.; 
  
 
b)
avizare favorabilă cu completări de formă; în acest caz comisia propune eliberarea avizului tehnic, după efectuarea completărilor de către elaboratorul de agrement tehnic și confirmarea scrisă a efectuării acestora de către președintele grupei specializate care a elaborat agrementul tehnic și exprimarea acordului asupra acestor completări de către membrul/membrii comisiei de avizare care a/au solicitat completarea; 
  
 
c)
respingerea proiectului de agrement tehnic, în cazul în care comisia de avizare solicită completări de fond, caz în care proiectul de agrement tehnic respins este înapoiat elaboratorului de agrement tehnic pentru refacere și reluarea procedurii.
  
 
(3)
 Dacă obiecțiile făcute de comisia tehnică de specialitate pentru avizarea agrementelor tehnice în construcții implică refacerea agrementului tehnic sau suspendarea acestuia, direcția de specialitate trebuie să trimită o înștiințare în acest sens către elaborator.
Articolul 31
 
În baza procesului-verbal de avizare, al cărui model este prevăzut în 
anexa nr. 1 d
anexei nr. 1 e
Articolul 32
 
 
(1)
 În cazul respingerii de către comisia de avizare a 3 proiecte de agrement tehnic elaborate de un organism întro perioadă de 12 luni, direcția de specialitate aduce această  situație la cunoștința plenului C.T.P.C., care poate propune suspendarea activității organismului elaborator pe o perioadă de 6 luni. 
 
(2)
 În situația suspendării activității, organismul elaborator de agrement tehnic nu poate primi spre instrumentare documentații de referință de la solicitanți și nu va elabora proiecte de agrement tehnic.
 
(3)
 Pe perioada suspendării activității organismului elaborator, dosarele aflate în curs de instrumentare la acesta se vor înapoia solicitanților, care se vor adresa, în vederea finalizării agrementului tehnic, altor organisme competente în domeniul respectiv; costurile nejustificate de activitatea organismului elaborator suspendat se transferă noului organism elaborator.
 
(4)
 Reluarea activității organismului elaborator de agrement tehnic se va face după un audit efectuat de către reprezentanți ai comisiilor de avizare care au respins proiectele de agrement tehnic. 
 
(5)
 Reprezentanții care vor efectua auditul vor fi numiți de președintele C.T.P.C.
Capitolul VI
 Procedura de prelungire a avizului tehnic, de modificare sau extindere a unui agrement tehnic în construcții
Articolul 33
 
 
(1)
 Avizul tehnic însoțește agrementul tehnic aferent și are valabilitate 2 ani.
 
(2)
 În cazul în care în această perioadă titularul agrementului tehnic face dovada îndeplinirii condițiilor privind menținerea calității și constanței caracteristicilor relevante ale produsului pentru construcții în procesul de fabricație, avizul tehnic se prelungește cu încă 1 an, ca urmare a raportului favorabil întocmit de elaboratorul agrementului tehnic în construcții respectiv, până la expirarea termenului de valabilitate al agrementului tehnic în construcții, care este de 3 ani.
Articolul 34
 
Prelungirea valabilității avizului tehnic inițial se solicită de către titularul agrementului în cauză cu 3 luni înainte de expirarea termenului de valabilitate de 2 ani a acestuia.
Articolul 35
 
Prelungirea unui aviz tehnic se desfășoară conform acelorași etape ca în situația solicitării avizului tehnic inițial, iar dosarul tehnic va cuprinde:
 
a)
cerere de prelungire a avizului tehnic al agrementului tehnic în construcții, conform modelului prevăzut în 
anexa nr. 1 f
  
 
b)
copia agrementului tehnic pentru care se solicită prelungirea avizului tehnic; 
  
 
c)
rezultatele verificărilor efectuate de grupa specializată privind menținerea aptitudinii de utilizare a produsului/ procedeului de către elaboratorul agrementului tehnic în construcții respectiv, prin grupa specializată aferentă, și sunt cuprinse la capitolul „Condiții“ din agrementul tehnic respectiv;
  
 
d)
raportul favorabil întocmit de elaboratorul agrementului tehnic respectiv.
  
Articolul 36
 
După finalizarea proiectului de aviz tehnic de prelungire de către organismul elaborator, acesta, împreună cu agrementul tehnic respectiv, va fi depus la registratura M.D.L.P.A în două exemplare originale, precum și în format electronic, în vederea analizării de către comisia tehnică de specialitate aferentă și a emiterii Avizului tehnic de prelungire, al cărui conținut este prevăzut în anexa nr. 3 la Regulament.
Articolul 37
 
 
(1)
 Modificarea/Extinderea unui agrement tehnic în construcții se efectuează, de regulă, de către organismul elaborator al agrementului tehnic inițial. 
 
(2)
 În cazuri justificate, cum ar fi desființarea organismului elaborator sau suspendarea acestuia, titularul se poate adresa și altui organism elaborator de agrement tehnic în construcții.
Articolul 38
 
Modificarea agrementului tehnic în construcții se realizează la inițiativa producătorului sau reprezentantului său autorizat și este determinată de modificările aduse produsului, tehnologiei de fabricație, domeniului de utilizare, a modificării datelor de identificare ale producătorului sau reprezentantului său autorizat, ale titularului sau grupei specializate care l-a elaborat, ca urmare a constatării unor neconformități; modificarea agrementului tehnic în construcții se face cu păstrarea termenului de valabilitate inițial al agrementului tehnic, potrivit art. 16 lit. b) din Regulament.
Articolul 39
 
Extinderea agrementului tehnic în construcții se realizează cu acordul titularului și este determinată de nominalizarea și a unui alt titular, a altui domeniu de utilizare sau de extinderea numărului de produse din agrementul tehnic, potrivit art. 16 lit. c) din Regulament.
Articolul 40
 
Procedura de avizare a modificării/extinderii unui agrement tehnic decurge în aceleași condiții cu procedura de avizare a unui agrement tehnic nou, iar documentația de referință va cuprinde:
 
a)
cerere de modificare/extindere a agrementului tehnic în construcții, conform modelului prevăzut în 
anexa nr. 1 g
  
 
b)
copia agrementului tehnic față de care se solicită modificarea/extinderea;
  
 
c)
explicații relevante în legătură cu elementele ce fac obiectul extinderii sau modificării agrementului tehnic.
  
Articolul 41
 
Organismul elaborator, după analiza documentației de referință de către raportorul grupei specializate desemnat, informează solicitantul despre costul și durata de elaborare a modificării/extinderii agrementului tehnic respectiv.
Articolul 42
 
Procedura de avizare a modificării/extinderii unui agrement tehnic decurge în aceleași condiții cu procedura de avizare a unui agrement tehnic nou, astfel:
 
1.
după negociere și semnarea contractului, dacă solicitantul este de acord cu oferta, directorul organismului elaborator va completa o declarație, conform modelului din anexa nr. 1 b la prezenta procedură, pe care o va depune în termen de maximum 5 zile la registratura M.D.L.P.A., însoțită de cererea prevăzută la 
art. 40 lit. a)
  
 
2.
după depunerea documentelor prevăzute la 
pct. 1
  
 
3.
în cazul în care negocierile cu solicitantul agrementului tehnic nu au condus la semnarea contractului, documentația de referință va fi returnată solicitantului de către organismul elaborator, iar solicitantul se poate adresa altui organism elaborator de agrement tehnic;
  
 
4.
avizarea modificării/extinderii agrementului tehnic în construcții se realizează în cadrul comisiei de avizare aferente.
  
Capitolul VII 
 Dispoziții finale
Articolul 43
 
Cheltuielile aferente elaborării agrementului tehnic în construcții sunt în sarcina solicitantului de agrement tehnic, care achită valoarea respectivă organismului elaborator de agrement tehnic, pe bază de contract.
Articolul 44
 
Cheltuielile aferente modificării/extinderii unui agrement tehnic în construcții sunt în sarcina solicitantului, care achită valoarea respectivă organismului elaborator de agrement tehnic, pe bază de contract.
Articolul 45
 
 fac parte integrantă din prezenta procedură.