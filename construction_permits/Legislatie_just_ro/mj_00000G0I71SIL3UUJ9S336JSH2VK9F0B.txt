
NORME METODOLOGICE din 18 noiembrie 1999
privind finanţarea elaborării şi/sau actualizării planurilor urbanistice generale ale localităţilor şi a regulamentelor locale de urbanism
Publicat în 
 
MONITORUL OFICIAL nr. 567 din 19 noiembrie 1999
Capitolul 1
 Dispoziţii generale
Articolul 1
Planurile urbanistice generale sunt documentaţii complexe care se întocmesc pentru întregul teritoriu intravilan al localităţilor în corelare cu teritoriul administrativ al acestora şi reglementează utilizarea terenurilor şi condiţiile de ocupare a acestora cu construcţii, inclusiv infrastructuri, amenajări şi plantaţii, constituindu-se în suportul pentru realizarea programelor de dezvoltare a localităţilor.
Regulamentele locale de urbanism intaresc şi detaliază prevederile planurilor urbanistice generale referitoare la modul concret de utilizare a terenurilor şi de amplasare, dimensionare şi realizare a construcţiilor, amenajărilor şi plantaţiilor, constituindu-se în instrumentul de baza al realizării disciplinei în construcţii.
Articolul 2
Potrivit atribuţiilor sale, Ministerul Lucrărilor Publice şi Amenajării Teritoriului este responsabil de asigurarea cadrului legal de reglementare privind realizarea construcţiilor şi încurajarea investiţiilor majore în domeniul construcţiilor şi de coordonare a elaborării şi actualizării planurilor urbanistice generale ale localităţilor şi a regulamentelor locale de urbanism.
Articolul 3
Planurile urbanistice generale şi regulamentele locale de urbanism se avizează şi se aproba în baza Legii nr. 50/1991 privind autorizarea executării construcţiilor şi unele măsuri pentru realizarea locuinţelor, republicată, şi se elaborează conform exigenţelor tehnice cuprinse în prezenta hotărâre, în Ordinul ministrului lucrărilor publice şi amenajării teritoriului nr. 80/N/1996 pentru aprobarea Ghidului cuprinzând precizări, detalieri şi exemplificări pentru elaborarea şi aprobarea regulamentelor locale de urbanism de către consiliile locale, publicat în Monitorul Oficial al României, Partea I, nr. 347 din 19 decembrie 1996, şi în Ordinul ministrului lucrărilor publice şi amenajării teritoriului nr. 13/N/1999 pentru aprobarea reglementării tehnice "Ghid privind metodologia de elaborare şi conţinutul-cadru al planului urbanistic general", indicativ GP038/99, publicat în Monitorul Oficial al României, Partea I, nr. 187 din 30 aprilie 1999.
Articolul 4
Ministerul Lucrărilor Publice şi Amenajării Teritoriului coordonează din punct de vedere tehnic şi economic elaborarea şi actualizarea planurilor urbanistice generale şi a regulamentelor locale de urbanism aferente, în colaborare cu direcţiile de specialitate ale consiliilor judeţene şi ale municipiilor şi oraşelor.
Controlul, recepţia şi avizarea planurilor urbanistice generale şi a regulamentelor locale de urbanism se realizează de către direcţiile de urbanism şi amenajarea teritoriului judeţene şi, respectiv, a municipiului Bucureşti, în baza metodologiei prevăzute la art. 3 şi în conformitate cu prevederile anexei nr. 1 la prezentele norme metodologice.
Capitolul 2
 Finanţarea elaborării şi/sau actualizării planurilor urbanistice generale şi a regulamentelor locale de urbanism
Articolul 5
Finanţarea elaborării şi/sau actualizării planurilor urbanistice generale şi a regulamentelor locale de urbanism se realizează din bugetele locale ale autorităţilor administrativ-teritoriale şi, în completare, de la bugetul de stat.
Consiliile judeţene şi Consiliul General al Municipiului Bucureşti vor deschide la trezoreriile statului, potrivit art. 49 din Legea nr. 72/1996 privind finanţele publice, contul "Disponibil pentru elaborarea şi/sau actualizarea planurilor urbanistice generale şi a regulamentelor locale de urbanism prevăzute de Legea nr. 50/1991".
În judeţul Ilfov, unde nu funcţionează trezorerii ale statului, se deschide la sucursala sectorului 4 a Băncii Comerciale Române - S.A. contul "Disponibil pentru elaborarea şi/sau actualizarea planurilor urbanistice generale şi a regulamentelor locale de urbanism prevăzute de Legea nr. 50/1991".
Aceste conturi se alimentează, pe măsura necesităţilor, cu sumele prevăzute în bugetul Ministerului Lucrărilor Publice şi Amenajării Teritoriului, reprezentând transferuri de la bugetul de stat:
 
a) Ministerul Lucrărilor Publice şi Amenajării Teritoriului aloca sume, cu ordin de plată, sub forma de transferuri, autorităţilor locale pe baza cererilor justificative;
  
 
b) transferurile primite de autorităţile locale vor fi cuprinse în veniturile bugetului local la cap. 37.01 "Subvenţii primite de la bugetul de stat", în cadrul căruia urmează să se deschidă un subcapitol distinct "Subvenţii primite de la bugetele locale pentru planurile urbanistice generale".;
  
 
c) cheltuielile din bugetul local se efectuează pe bază de deschideri de credite potrivit normelor în vigoare.
  
Consiliile judeţene şi Consiliul General al Municipiului Bucureşti repartizează sumele primite, conform anexei nr. 1 la prezentele norme metodologice, la unităţile administrativ-teritoriale, în vederea efectuării cheltuielilor aprobate. Unităţile beneficiare deschid acelaşi cont de disponibil menţionat la alin. 2.
Articolul 6
Pentru fundamentarea necesarului de alocaţii de la bugetul de stat în vederea elaborării şi/sau actualizării planurilor urbanistice generale şi a regulamentelor locale de urbanism, se procedează astfel:
- consiliile judeţene şi Consiliul General al Municipiului Bucureşti examinează şi centralizează solicitarile primite de la consiliile locale, stabilesc priorităţile şi transmit Ministerului Lucrărilor Publice şi Amenajării Teritoriului, până la data de 1 mai a anului în curs pentru anul următor, lista cuprinzând planurile urbanistice generale şi regulamentele locale de urbanism care urmează să fie elaborate sau actualizate şi valoarea totală a cheltuielilor, potrivit anexei nr. 1 la prezentele norme metodologice;
- Ministerul Lucrărilor Publice şi Amenajării Teritoriului examinează şi centralizează propunerile consiliilor judeţene şi ale Consiliului General al Municipiului Bucureşti, pe baza cărora prezintă Ministerului Finanţelor estimarile proprii, în scopul includerii în proiectul bugetului de stat pentru anul următor, potrivit modelului prezentat în anexa nr. 2 la prezentele norme metodologice.
Articolul 7
În limita alocaţiilor aprobate prin legea anuală a bugetului de stat Ministerul Lucrărilor Publice şi Amenajării Teritoriului va repartiza şi va comunică consiliilor judeţene şi Consiliului General al Municipiului Bucureşti plafoanele aprobate pentru elaborarea şi/sau actualizarea planurilor urbanistice generale şi a regulamentelor locale de urbanism.
Pe baza şi în limitele plafoanelor transmise consiliile judeţene şi Consiliul General al Municipiului Bucureşti, în funcţie de priorităţile stabilite, vor comunică Ministerului Lucrărilor Publice şi Amenajării Teritoriului lista cuprinzând lucrările, întocmită conform anexei nr. 1 la prezentele norme metodologice, precum şi valoarea acestora, repartizata pe trimestre, în limita prevederilor bugetare comunicate.
Cheltuielile pentru organizarea licitaţiilor, precum şi cele pentru verificarea şi avizarea planurilor urbanistice generale şi a regulamentelor locale de urbanism se vor asigura în limita alocaţiilor bugetare aprobate prin legea anuală a bugetului de stat, potrivit normelor şi normativelor în vigoare.
Articolul 8
În limita plafoanelor aprobate, consiliile locale vor încheia contracte de elaborare şi/sau de actualizare a planurilor urbanistice generale şi a regulamentelor locale de urbanism cu societăţi comerciale de specialitate.
Articolul 9
Consiliile judeţene şi Consiliul General al Municipiului Bucureşti verifica documentaţia primită, acorda viza de control financiar propriu şi întocmesc decontul justificativ, care se transmite Ministerului Lucrărilor Publice şi Amenajării Teritoriului în doua exemplare până la data de 5 a lunii următoare încheierii trimestrului, potrivit modelului prezentat în anexa nr. 2 la prezentele norme metodologice.
Ministerul Lucrărilor Publice şi Amenajării Teritoriului, pe baza deconturilor justificative, solicita Ministerului Finanţelor deschiderea de credite în limita alocaţiilor bugetare aprobate şi virează sumele consiliilor judeţene sau Consiliului General al Municipiului Bucureşti, cu ordin de plată, la trezorerii, în contul "Disponibil pentru elaborarea şi/sau actualizarea planurilor urbanistice generale şi a regulamentelor locale de urbanism prevăzute de Legea nr. 50/1991", şi, respectiv, pentru Consiliul Judeţean Ilfov la Sucursala sectorului 4 a Băncii Comerciale Române - S.A. în contul "Disponibil pentru elaborarea şi/sau actualizarea planurilor urbanistice generale şi a regulamentelor locale de urbanism conform Legii nr. 50/1991", cu analitic distinct, la care se va anexa câte un exemplar din deconturile justificative, verificate şi avizate de minister.
Consiliile judeţene şi Consiliul General al Municipiului Bucureşti vor vira sumele consiliilor locale, care, la primirea sumelor în cont, vor efectua, în termen de 3 zile, plăţile în conturile elaboratorilor documentaţiilor, nominalizaţi în decontul justificativ, verificat şi avizat de Ministerul Lucrărilor Publice şi Amenajării Teritoriului.
Articolul 10
Preşedinţii consiliilor judeţene, pentru judeţe, primarul general al municipiului Bucureşti şi primării celorlalte unităţi administrativ-teritoriale răspund, în conformitate cu prevederile art. 24 şi 26 din Legea nr. 189/1998 privind finanţele publice locale, de utilizarea fondurilor primite de la Ministerul Lucrărilor Publice şi Amenajării Teritoriului.
Articolul 11
Trimestrial, Ministerul Lucrărilor Publice şi Amenajării Teritoriului împreună cu consiliile judeţene şi cu Consiliul General al Municipiului Bucureşti vor analiza situaţia consiliilor locale care nu au încheiat contracte de elaborare sau de actualizare a planurilor urbanistice generale şi a regulamentelor locale de urbanism, urmând a se completa listele cu alte prioritati.
Articolul 12
În limita plafoanelor aprobate şi a prioritatilor stabilite, consiliile judeţene, Consiliul General al Municipiului Bucureşti, precum şi consiliile locale sunt răspunzătoare, conform prevederilor legale, de elaborarea sau de actualizarea planurilor urbanistice generale şi a regulamentelor locale de urbanism.
Capitolul 3
 Contractarea lucrărilor de elaborare şi/sau de actualizare a planurilor urbanistice generale şi a regulamentelor locale de urbanism
Articolul 13
Contractarea se va face cu respectarea legislaţiei privind achiziţiile publice.
Contractele privind elaborarea planurilor urbanistice generale se încheie de ordonatorii principali de credite cu ofertantul în favoarea căruia s-a adjudecat licitaţia.
La contract se ataşează "Devizul de cheltuieli" care fundamentează valoarea contractului, pe total şi pe fiecare element de cheltuieli.
Devizul de cheltuieli face parte integrantă din contract.
Lucrările de elaborare şi/sau de actualizare a planurilor urbanistice generale şi a regulamentelor locale de urbanism, aflate în curs de execuţie, se vor finaliza de către executanţii iniţiali ai lucrărilor.
Capitolul 4
 Dispoziţii finale
Articolul 14
Datele cuprinse în planurile urbanistice generale şi în regulamentele locale de urbanism sunt publice.
